允恭紀
二年春二月丙申朔己酉、立[二]忍坂大中姬[一]爲[二]皇后[一]、是日、爲[二]皇后[一]定[二]刑部[一]。皇后生[二]木梨輕皇子・名形大娘皇女・境黑彥皇子・穴穗天皇・輕大娘皇女・八釣白彥皇子・大泊瀬稚武天皇・但馬橘大娘皇女・酒見皇女[一]。
三年春正月辛酉朔、遺[レ]使、求[二]良醫於新羅[一]。
四年秋九月辛巳朔己丑、詔曰「上古之治、人民得[レ]所、姓名勿[レ]錯(たがふ)。今朕踐(あまつ)祚(ひつぎ)於茲四年矣、上下相爭、百姓不[レ]安。或誤失[二]己姓[一]。或故認[二]高氏[一]。其不[レ]至[二]於治[一]者、蓋由[レ]是也。朕雖[二]不賢[一]、豈非[レ]正[二]其錯[一]乎。群臣議定奏之。」群臣皆言「陛下舉[レ]失正[レ]枉(まがれる)、而定[二]氏姓[一]者、臣等冒死。」奏可。
五年秋七月丙子朔己丑、地震。
七年冬十二月壬戌朔、讌(うたげ)[二]于新(にひ)室(むろ)[一]。
十一年春三月癸卯朔丙午、幸[二]於茅渟宮[一]。
十四年秋九月癸丑朔甲子、天皇獵[二]于淡路嶋[一]。
廿三年春三月甲午朔庚子、立[二]木梨輕皇子[一]爲[二]太子[一]。
卌二年春正月乙亥朔戊子、天皇崩、時年若干。冬十月庚午朔己卯、葬[二]天皇於河內長野原陵[一]。

安康紀
穴穗天皇、雄朝津間稚子宿禰天皇第二子也。一云、第三子也。母曰忍坂大中姬命、稚渟毛二岐皇子之女也。卌二年春正月、天皇崩、冬十月葬禮畢之。
十二月己巳朔壬午、穴穗皇子卽天皇位、尊皇后曰皇太后、則遷都于石上、是謂穴穗宮。
**********************
元年春二月戊辰朔、天皇、爲大泊瀬皇子欲聘大草香皇子妹幡梭皇女、則遣坂本臣祖根使主、請於大草香皇子曰「願得幡梭皇女、以欲配大泊瀬皇子。」爰大草香皇子對言「僕頃患重病、不得愈、譬如物積船以待潮者。然死之命也、何足惜乎。但以妹幡梭皇女之孤、而不能易死耳。今陛下、不嫌其醜、將滿荇菜之數、是甚之大恩也、何辭命辱。故欲呈丹心、捧私寶名押木珠縵、一云、立縵。又云、磐木縵。附所使臣根使主而敢奉獻、願物雖輕賤納爲信契。」

於是、根使主、見押木珠縵、感其麗美、以爲盜爲己寶、則詐之奏天皇曰「大草香皇子者不奉命、乃謂臣曰『其雖同族、豈以吾妹、得爲妻耶。』」既而、留縵入己而不獻。於是、天皇信根使主之讒言、則大怒之、起兵、圍大草香皇子之家而殺之。

是時、難波吉師日香蛟、父子並仕于大草香皇子、共傷其君无罪而死之、則父抱王頸、二子各執王足而唱曰「吾君、无罪以死之、悲乎。我父子三人生事之、死不殉是不臣矣。」卽自刎之、死於皇尸側、軍衆悉流涕。爰取大草香皇子之妻中蒂姬納于宮中因爲妃、復遂喚幡梭皇女配大泊瀬皇子。是年也、太歲甲午。

二年春正月癸巳朔己酉、立中蒂姬命爲皇后、甚寵也。初中蒂姬命生眉輪王於大草香皇子、乃依母以得免罪、常養宮中。

三年秋八月甲申朔壬辰、天皇、爲眉輪王見弑。辭具在大泊瀬天皇紀。三年後、乃葬菅原伏見陵。
