◇『日本書紀』巻三〇巻首◆日本書紀卷第卅　高天原廣野姫天皇　持統天皇
※『日本書紀』巻三〇持統天皇即位前紀◆高天原廣野姫天皇。少名野讃良皇女。天命開別天皇第二女也。母曰遠智娘。〈更名美濃津子娘也。〉天皇深沈有大度。★天豐財重日足姫天皇三年。適天渟中原瀛眞人天皇。爲妃。雖帝王女。而好禮節儉有母儀徳。★天命開別天皇元年。生草壁皇子尊於大津宮。十年十月。從沙門天渟中原瀛眞人天皇。入於吉野。避朝猜忌。語在天命開別天皇紀。
★『日本書紀』巻三〇持統天皇即位前紀天武天皇元年（六八六）六月◆天渟中原瀛眞人天皇元年夏六月。從天渟中原瀛眞人天皇。避難東國。鞠旅會衆。遂與定謀。廼分命敢死者數萬、置諸要害之地。
●『日本書紀』巻三〇持統天皇即位前紀天武天皇元年（六八六）秋七月。美濃軍將等。與大倭桀豪。共誅大友皇子。傳首詣不破宮。
★『日本書紀』巻三〇持統天皇即位前紀天武天皇二年（六八七）◆二年。立爲皇后。皇后從始迄今。佐天皇定天下。毎於侍執之際。輙言及政事。多所毘補。
●『日本書紀』巻三〇持統天皇即位前紀朱鳥元年（六八六）九月丙午《九》◆朱鳥元年九月戊戌朔丙午。天渟中原瀛眞人天皇崩。皇后臨朝稱制。
●『日本書紀』巻三〇持統天皇即位前紀朱鳥元年（六八六）十月己巳《二》◆冬十月戊辰朔己巳。皇子大津謀反發覺。逮捕皇子大津。并捕爲皇子大津所■誤直廣肆八口朝臣音橿。小山下壹伎連博徳。與大舍人中臣朝臣臣麻呂。巨勢朝臣多益須。新羅沙門行心及帳内砺杵道作等卅餘人。
▲『日本書紀』巻三〇持統天皇即位前紀朱鳥元年（六八六）十月庚午《三》◆庚午。賜死皇子大津於譯語田舍。時年廿四。妃皇女山邊被髪徒跣。奔赴殉焉。見者皆歔欷。皇子大津。天渟中原瀛眞人天皇第三子也。容止墻岸。音辭俊朗。爲天命開別天皇所愛。及長辨有才學。尤愛文筆。詩賦之興自大津始也。
▲『日本書紀』巻三〇持統天皇即位前紀朱鳥元年（六八六）十月丙申《廿九》◆丙申。詔曰。皇子大津謀反■誤吏民帳内不得已。今皇子大津已滅。從者當坐皇子大津者皆赦之。但砺杵道作流伊豆。又詔曰。新羅沙門行心。與皇子大津謀反。朕不忍加法。徙飛騨國伽藍。
●『日本書紀』巻三〇持統天皇即位前紀朱鳥元年（六八六）十一月壬子《十六》◆十一月丁酉朔壬子奉伊勢神祠皇女大來。還至京師。
▲『日本書紀』巻三〇持統天皇即位前紀朱鳥元年（六八六）十一月癸丑《十七》◆癸丑。地震。
●『日本書紀』巻三〇持統天皇即位前紀朱鳥元年（六八六）十二月乙酉《十九》◆十二月丁卯朔乙酉。奉爲天渟中原瀛眞人天皇設無遮大會於五寺。大官。飛鳥。川原。小墾田豐浦。坂田。
▲『日本書紀』巻三〇持統天皇即位前紀朱鳥元年（六八六）十二月壬辰《廿六》◆壬辰。賜京師孤獨高年布帛各有差。
●『日本書紀』巻三〇持統天皇即位前紀朱鳥元年（六八六）閏十二月◆潤十二月。筑紫大宰獻三國。高麗。百濟。新羅百姓男女并僧尼六十二人。
☆『日本書紀』巻三〇持統天皇即位前紀朱鳥元年（六八六）是歳◆是歳。蛇犬相交。俄而倶死。
★『日本書紀』巻三〇持統元年（六八七）正月丙寅朔◆元年春正月丙寅朔。皇太子率公卿百寮人等適殯宮。而慟哭焉。納言布勢朝臣御主人誄之。禮也。誄畢。衆庶發哀。次梵衆發哀。於是奉膳紀朝臣眞人等奉奠。々畢膳部。釆女等發哀。樂官奏樂。
▲『日本書紀』巻三〇持統元年（六八七）正月庚午《五》◆庚午。皇太子率公卿百寮人等適殯宮而慟哭焉。梵衆隨而發哀。
▲『日本書紀』巻三〇持統元年（六八七）正月庚辰《十五》◆庚辰。賜京師年自八十以上。及篤隆。貧不能自存者緜。各有差。
▲『日本書紀』巻三〇持統元年（六八七）正月甲申《十九》◆甲申。使直廣肆田中朝臣法麻呂。與追大貳守君苅田等。使於新羅赴天皇喪。
●『日本書紀』巻三〇持統元年（六八七）三月己卯《十五》◆三月乙丑朔己卯。以投化高麗五十六人居于常陸國。賦田受稟。使安生業。
▲『日本書紀』巻三〇持統元年（六八七）三月甲申《廿》◆甲申。以華縵進于殯宮。比曰御蔭。▼是日。丹比眞人麻呂誄之。禮也。
▲『日本書紀』巻三〇持統元年（六八七）三月丙戌《廿二》◆丙戌。以投化新羅人十四人。居于下毛野國。賦田受稟。使安生業。
●『日本書紀』巻三〇持統元年（六八七）四月癸卯《十》◆夏四月甲午朔癸卯。筑紫大宰獻投化新羅僧尼及百姓男女廿二人。居于武藏國。賦田受稟。使安生業。
●『日本書紀』巻三〇持統元年（六八七）五月乙酉《廿二》◆五月甲子朔乙酉。皇太子率公卿百寮人等適殯宮而慟哭焉。於是隼人大隈阿■多魁帥。各領己衆互進誄焉。
●『日本書紀』巻三〇持統元年（六八七）六月庚申《廿八》◆六月癸巳朔庚申。赦罪人。
●『日本書紀』巻三〇持統元年（六八七）七月甲子《二》◆秋七月癸亥朔甲子。詔曰。凡負債者。自乙酉年以前物。莫収利也。若既役身者。不得役利。
▲『日本書紀』巻三〇持統元年（六八七）七月辛未《九》◆辛未。賞賜隼人大隅。阿多魁帥等三百卅七人。各各有差。
●『日本書紀』巻三〇持統元年（六八七）八月丙申《五》◆八月壬辰朔丙申。甞于殯宮此曰御青飯也。
▲『日本書紀』巻三〇持統元年（六八七）八月丁酉《六》◆丁酉。京城耆老男女。皆臨慟哭於橋西。
▲『日本書紀』巻三〇持統元年（六八七）八月己未《廿八》◆己未。天皇使直大肆藤原朝臣大嶋。直大肆黄書連大伴請集三百龍象大徳等於飛鳥寺。奉施袈裟。人別一領。曰。此以天渟中原瀛眞人天皇御服所縫作也。詔詞酸割。不可具陳。
●『日本書紀』巻三〇持統元年（六八七）九月庚午《九》◆九月壬戌朔庚午。設國忌齋於京師諸寺。
▲『日本書紀』巻三〇持統元年（六八七）九月辛未《十》◆辛未。設齋於殯宮。
▲『日本書紀』巻三〇持統元年（六八七）九月甲申《廿三》◆甲申。新羅遣王子金霜林。級■金薩擧。及級■金仁述。大舍蘇陽信等奏請國政。且獻調賦。學問僧智隆附而至焉。筑紫大宰便告天皇崩於霜林等。即日。霜林等皆著喪服東向三拜。三發哭焉。
●『日本書紀』巻三〇持統元年（六八七）十月壬子《廿二》◆冬十月辛卯朔壬子。皇太子率公卿百寮人等。并諸國司。國造及百姓男女。始築大内陵。
●『日本書紀』巻三〇持統元年（六八七）十二月庚子《十》◆十二月辛卯朔庚子。以直廣參路眞人迹見爲饗新羅勅使。☆是年也大歳丁亥。
★『日本書紀』巻三〇持統二年（六八八）正月庚申朔◆二年春正月庚申朔。皇太子率公卿百寮人等。適殯宮而慟哭焉。
▲『日本書紀』巻三〇持統二年（六八八）正月辛酉《二》◆辛酉。梵衆發哀於殯宮。
▲『日本書紀』巻三〇持統二年（六八八）正月丁卯《八》◆丁卯。設無遮大會於藥師寺。
▲『日本書紀』巻三〇持統二年（六八八）正月壬午《廿三》◆壬午。以天皇崩奉宣新羅金霜林等。金霜林等乃三發哭。
●『日本書紀』巻三〇持統二年（六八八）二月辛卯《二》◆二月庚寅朔辛卯。大宰獻新羅調賦。金銀。絹布。皮銅鐵之類十餘物。并別所獻佛像。種々彩絹。鳥馬之類十餘種。及霜林所獻金銀。彩色。種々珍異之物。并八十餘物。
▲『日本書紀』巻三〇持統二年（六八八）二月己亥《十》◆饗霜林等於筑紫舘。賜物各有差。
▲『日本書紀』巻三〇持統二年（六八八）二月乙巳《十六》◆乙巳。詔曰。自今以後。毎取國忌日要須齋也。
▲『日本書紀』巻三〇持統二年（六八八）二月戊午《廿九》◆戊午。霜林等罷歸。
●『日本書紀』巻三〇持統二年（六八八）三月己卯《廿一》◆三月己未朔己卯。以華縵進于殯宮。藤原朝臣大嶋誄焉。
●『日本書紀』巻三〇持統二年（六八八）五月乙丑《八》◆夏五月戊午朔乙丑。以百濟敬須徳那利移甲斐國。
●『日本書紀』巻三〇持統二年（六八八）六月戊戌《十一》◆六月戊子朔戊戌。詔。令天下繋囚極刑。減本罪一等。輕繋皆赦除之。其令天下。皆半入今年調賦。
●『日本書紀』巻三〇持統二年（六八八）七月丁卯《十一》◆秋七月丁巳朔丁卯。大■。旱也。
▲『日本書紀』巻三〇持統二年（六八八）七月丙子《廿》◆丙子。命百濟沙門道藏請雨。不崇朝遍雨天下。
●『日本書紀』巻三〇持統二年（六八八）八月丙申《十》◆八月丁亥朔丙申。甞于殯宮而慟哭焉。於是。大伴宿禰安麻呂誄焉。
▲『日本書紀』巻三〇持統二年（六八八）八月丁酉《十一》◆丁酉。命淨大肆伊勢王奉宣葬儀。
▲『日本書紀』巻三〇持統二年（六八八）八月辛亥《廿五》◆辛亥。耽羅王遣佐平加羅來獻方物。
●『日本書紀』巻三〇持統二年（六八八）九月戊寅《廿三》◆九月丙辰朔戊寅。饗耽羅佐平加羅等於筑紫館。賜物各有差。
●『日本書紀』巻三〇持統二年（六八八）十一月戊午《四》◆冬十一月乙卯朔戊午。皇太子率公卿百寮人等與諸蕃賓客。適殯宮而慟哭焉。於是。奉奠奏楯節舞。諸臣各擧己先祖等所仕状遞進誄焉。
▲『日本書紀』巻三〇持統二年（六八八）十一月己未《五》◆己未。蝦夷百九十餘人負荷調賦而誄焉。
▲『日本書紀』巻三〇持統二年（六八八）十一月乙丑《十一》◆乙丑。布勢朝臣御主人。大伴宿禰御行。遞進而誄。直廣肆當麻眞人智徳奉誄皇祖等之騰極次第。禮也。古云日嗣也。畢葬于大内陵。
●『日本書紀』巻三〇持統二年（六八八）十二月乙酉朔丙申《十二》◆饗蝦夷男女二百一十三人於飛鳥寺西槻下。仍授冠位賜物各有差。
◆『日本書紀』巻三〇持統三年（六八九）正月甲寅朔◆三年春正月甲寅朔。天皇朝萬國于前殿。
▲『日本書紀』巻三〇持統三年（六八九）正月乙卯《二》◆乙卯。大學寮獻杖八十枚。
▲『日本書紀』巻三〇持統三年（六八九）正月丙辰《三》◆丙辰。務大肆陸奥國優耆曇郡城養蝦夷脂利古男麻呂。與鐵折。請剔鬢髪爲沙門。詔曰。麻呂等少而閑雅寡欲。遂至於此蔬食持戒。可隨所請出家修道。
▲『日本書紀』巻三〇持統三年（六八九）正月庚申《七》◆庚申。宴公卿賜袍袴。
▲『日本書紀』巻三〇持統三年（六八九）正月辛酉《八》◆辛酉。遣新羅使人田中朝臣法麻呂等還自新羅。
▲『日本書紀』巻三〇持統三年（六八九）正月壬戌《九》◆壬戌。詔出雲國司。上送遭値風浪蕃人。▼是日。賜越蝦夷沙門道信佛像一躯。潅頂幡。鍾鉢各一口。五色綵各五尺。綿五屯。布一十端。鍬一十枚。鞍一具。』筑紫大宰粟田眞人朝臣等獻隼人一百七十四人。并布五十常。牛皮六枚。鹿皮五十枚。
▲『日本書紀』巻三〇持統三年（六八九）正月戊辰《十五》◆戊辰。文武官人進薪。
▲『日本書紀』巻三〇持統三年（六八九）正月己巳《十六》◆己巳賜百官人等食。
▲『日本書紀』巻三〇持統三年（六八九）正月辛未《十八》◆辛未。天皇幸吉野宮。
▲『日本書紀』巻三〇持統三年（六八九）正月甲戌《廿一》◆甲戌。天皇至自吉野宮。
●『日本書紀』巻三〇持統三年（六八九）二月丙申《十三》◆二月甲申朔丙申。詔。筑紫防人滿年限者替。
▲『日本書紀』巻三〇持統三年（六八九）二月己酉《廿六》◆己酉。以淨廣肆竹田王。直廣肆土師宿禰根麿。大宅朝臣麿。藤原朝臣史。務大肆當麻眞人櫻井。穂積朝臣山守。中臣朝臣臣麿。巨勢朝臣多益須大三輪朝臣安麿。爲判事。
●『日本書紀』巻三〇持統三年（六八九）三月丙子《廿四》◆三月癸丑朔丙子。大赦天下。唯常赦所不兔不在赦例。
●『日本書紀』巻三〇持統三年（六八九）四月庚寅《八》◆夏四月癸未朔庚寅。以投化新羅人居于下毛野。
▲『日本書紀』巻三〇持統三年（六八九）四月乙未《十三》◆乙未。皇太子草壁皇子尊薨。
▲『日本書紀』巻三〇持統三年（六八九）四月壬寅《廿》◆壬寅。新羅遣級■金道那等奉弔瀛眞人天皇喪。并上送學問僧明聡。觀智等。別獻金銅阿彌陀像。金銅觀世音菩薩像。大勢至菩薩像。各一躯。綵帛錦綾。
▲『日本書紀』巻三〇持統三年（六八九）四月甲辰《廿二》◆甲辰。春日王薨。
▲『日本書紀』巻三〇持統三年（六八九）四月己酉《廿七》◆己酉。詔。諸司仕丁一月放假四日。
●『日本書紀』巻三〇持統三年（六八九）五月甲戌《廿二》◆五月癸丑朔甲戌。命土師宿禰根麻呂。詔新羅弔使級■金道那等曰。太正官卿等奉勅奉宣。二年遣田中朝臣法麿等。相告大行天皇喪。時新羅言。新羅奉勅人者元來用蘇判位。今將復爾。由是法麻呂等不得奉宣赴告之詔。若言前事者。在昔難波宮治天下天皇崩時。遣巨勢稻持等告喪之日。■金春秋奉勅。而言用蘇判奉勅。即違前事也。又於近江宮治天下天皇崩時。遣一吉■金薩儒等奉弔。而今以級■奉弔。亦遣前事。又新羅元來奏云。我國自日本遠皇祖代並舳不干楫奉仕之國。而今一艘亦乖故典也。又奏云。自日本遠皇祖代。以清白心仕奉。而不惟竭忠宣揚本職。而傷清白詐求幸媚。是故調賦與別獻並封以還之。然自我國家遠皇祖代。廣慈汝等之徳不可絶之。故彌勤彌謹。戰々兢々。修其職任。奉遵法度者。天朝復益廣慈耳。汝道那等奉斯所勅。奉宣汝王。
●『日本書紀』巻三〇持統三年（六八九）六月壬午朔◆六月壬午朔。賜衣裳筑紫大宰等。
▲『日本書紀』巻三〇持統三年（六八九）六月癸未《二》◆癸未。以皇子施基。直廣肆佐味朝臣宿那麿。羽田朝臣齊。〈齊。此云牟五閇。〉勤廣肆伊余部連馬飼。調忌寸老人。務大參大伴宿禰手拍與巨勢朝臣多益須等拜撰善言司。
▲『日本書紀』巻三〇持統三年（六八九）六月庚子《十九》◆庚子。賜大唐續守言。薩弘恪等稻。各有差。
▲『日本書紀』巻三〇持統三年（六八九）六月辛丑《廿》◆辛丑。詔筑紫大宰粟田眞人朝臣等。賜學問僧明聡。觀智等爲送新羅師友緜各一百四十斤。
▲『日本書紀』巻三〇持統三年（六八九）六月乙巳《廿四》◆乙巳。於筑紫小郡設新羅弔使金道那等。賜物各有差。
▲『日本書紀』巻三〇持統三年（六八九）六月庚戌《廿九》◆庚戌。班賜諸司令一部廿二卷。
●『日本書紀』巻三〇持統三年（六八九）七月壬子朔◆秋七月壬子朔。付賜陸奥蝦夷沙門自得所請金銅藥師佛像。觀世音菩薩像。各一躯。鍾。娑羅。寶帳。香爐。幡等物。▼是日。新羅弔使金道那等罷歸。
▲『日本書紀』巻三〇持統三年（六八九）七月丙寅《十五》◆丙寅。詔左右京職及諸國司。築習射所。
▲『日本書紀』巻三〇持統三年（六八九）七月辛未《廿》◆辛未。流僞兵衞河内國澁川郡人柏原廣山于土左國。以追廣參授捉僞兵衞廣山兵衞生部連虎。
▲『日本書紀』巻三〇持統三年（六八九）七月甲戌《廿三》◆甲戌。賜越蝦夷八釣魚等。各有差。〈魚。此云儺。〉
●『日本書紀』巻三〇持統三年（六八九）八月壬午《二》◆秋八月辛巳朔壬午。百官會集於神祗官而奉宣天神地祗之事。
▲『日本書紀』巻三〇持統三年（六八九）八月甲申《四》◆甲申。天皇幸吉野宮。
▲『日本書紀』巻三〇持統三年（六八九）八月丙申《十六》◆丙申。禁斷漁獵於攝津國武庫海一千歩内。紀伊國阿提郡那耆野二萬頃。伊賀國伊賀郡身野二萬頃。置守護人。准河内國大鳥郡高脚海。
▲『日本書紀』巻三〇持統三年（六八九）八月丁酉《十七》◆丁酉。賞賜公卿各有差。
▲『日本書紀』巻三〇持統三年（六八九）八月辛丑《廿一》◆辛丑。詔伊豫■領田中朝臣法麿等曰。讃吉國御城郡所獲白燕。宜放養焉。
▲癸卯《廿三》◆觀射。
●『日本書紀』巻三〇持統三年（六八九）閏八月庚申《十》◆潤八月辛亥朔庚申。詔諸國司曰。今冬戸籍可造。宜限九月糺捉浮浪。』其兵士者。毎於一國四分而點其一令習武事。
▲『日本書紀』巻三〇持統三年（六八九）閏八月丁丑《廿七》◆丁丑。以淨廣肆河内王爲筑紫大宰師。授兵仗及賜物。以直廣壹授直廣貳丹比眞人嶋。増封一百戸通前。
●『日本書紀』巻三〇持統三年（六八九）九月己丑《十》◆九月庚辰朔己丑。遣直廣參石上朝臣麿。直廣肆石川朝臣虫名等於筑紫。給送位記。且監新城。
●『日本書紀』巻三〇持統三年（六八九）十月庚申《十一》◆冬十月庚戌朔庚申。天皇幸高安城。
▲『日本書紀』巻三〇持統三年（六八九）十月辛未《廿二》◆辛未。直廣肆下毛野朝臣子麿奏。欲兔奴婢陸佰口。奏可。
●『日本書紀』巻三〇持統三年（六八九）十一月丙戌《八》◆十一月己卯朔丙戌。於中市衰美追廣貳高田首石成之閑於三兵賜物。
●『日本書紀』巻三〇持統三年（六八九）十二月丙辰《八◆十二月己酉朔丙辰。禁斷雙六。
★『日本書紀』巻三〇持統四年（六九〇）正月戊寅朔◆四年春正月戊寅朔。物部麿朝臣樹大盾。神祗伯中臣大嶋朝臣讀天神壽詞。畢忌部宿禰色夫知奉上神璽劔鏡於皇后。皇后即天皇位。公卿百寮羅列。匝拜而拍手焉。
▲『日本書紀』巻三〇持統四年（六九〇）正月己卯《二》◆己卯。公卿百寮拜朝如元會儀。丹比嶋眞人與布勢御主人朝臣。奏賀騰極。
▲『日本書紀』巻三〇持統四年（六九〇）正月庚辰《三》◆庚辰。宴公卿於内裹。
▲『日本書紀』巻三〇持統四年（六九〇）正月甲申《七》◆甲申。宴公卿於内裹。仍賜衣裳。
▲『日本書紀』巻三〇持統四年（六九〇）正月壬辰《十五》◆壬辰。百寮進薪。
▲『日本書紀』巻三〇持統四年（六九〇）正月甲午《十七》◆甲子。大赦天下。唯常赦所不兔不在赦例。賜有位人爵一級。鰥寡孤獨篤■貧不能自存者。賜稻、■服調役。
▲『日本書紀』巻三〇持統四年（六九〇）正月丁酉《廿》◆丁酉。以解部一百人拜刑部省。
▲『日本書紀』巻三〇持統四年（六九〇）正月庚子《廿三》◆庚子。班幣於畿内天神地祗。及増神戸田地。
●『日本書紀』巻三〇持統四年（六九〇）二月壬子《五》◆二月戊申朔壬子。天皇幸于腋上陂。觀公卿大夫之馬。
▲『日本書紀』巻三〇持統四年（六九〇）二月戊午《十一》◆戊午。新羅沙門詮吉。級■北助知等五十人歸化。
▲『日本書紀』巻三〇持統四年（六九〇）二月甲子《十七》◆天皇幸吉野宮。
▲『日本書紀』巻三〇持統四年（六九〇）二月丙寅《十九》◆設齋於内裡。
▲『日本書紀』巻三〇持統四年（六九〇）二月壬申《廿五》◆以歸化新羅韓奈末許滿等十二人。居于武藏國。
●『日本書紀』巻三〇持統四年（六九〇）三月丙申《廿》◆三月丁丑朔丙申。賜京與畿内人年八十以上者嶋宮稻人廿束。其有位者。加賜布二端。
●『日本書紀』巻三〇持統四年（六九〇）四月己酉《三》◆夏四月丁未朔己酉。遣使祭廣瀬大忌神與龍田風神。
▲『日本書紀』巻三〇持統四年（六九〇）四月癸丑《七》◆癸丑。賜京與畿内耆老。耆女五千卅一人稻人廿束。
▲『日本書紀』巻三〇持統四年（六九〇）四月庚申《十四》◆庚申。詔曰。百官人及畿内人。有位者限六年。無位者限七年。以其上日選定九等。四等以上者。依考仕令以其善最功能。氏姓大小。量授冠位。其朝服者。淨大壹巳下廣貳巳上黒紫。淨大參巳下廣肆巳上赤紫。正八級赤紫。直八級緋。勤八級深緑。務八級淺緑。追八級深縹。進八級淺縹。別淨廣貳巳上一冨一部之綾羅等。種々聽用。淨大參巳下直廣肆巳上一冨二部之綾羅等。種々聽用。上下通用綺帶白袴。其餘者如常。
▲『日本書紀』巻三〇持統四年（六九〇）四月戊辰《廿二》◆戊辰。始祈雨於所々。旱也。
●『日本書紀』巻三〇持統四年（六九〇）五月丙子朔戊寅《三》◆天皇幸吉野宮。
▲『日本書紀』巻三〇持統四年（六九〇）五月乙酉《十》◆乙酉。百濟男女廿一人歸化。
▲『日本書紀』巻三〇持統四年（六九〇）五月庚寅《十五》◆庚寅。於内裏始安居講説。
●『日本書紀』巻三〇持統四年（六九〇）六月辛亥《六》◆六月丙午朔辛亥。天皇幸泊瀬。
▲『日本書紀』巻三〇持統四年（六九〇）六月庚午《廿五》◆庚午。盡召有位者唱知位次與年齒。
●『日本書紀』巻三〇持統四年（六九〇）七月丙子朔◆秋七月丙子朔。公卿百寮人等始著新朝服。
▲『日本書紀』巻三〇持統四年（六九〇）七月戊寅《三》◆戊寅。班幣於天神地祗。
▲『日本書紀』巻三〇持統四年（六九〇）七月庚辰《五》◆庚辰。以皇子高市爲太政大臣。以正廣參授丹比嶋眞人爲右大臣。并八省百寮皆遷任焉。
▲『日本書紀』巻三〇持統四年（六九〇）七月辛巳《六》◆辛巳。大宰國司皆遷任焉。
▲『日本書紀』巻三〇持統四年（六九〇）七月壬午《七》◆壬午。詔。令公卿百寮。凡有位者。自今以後。於家内著朝服而參上未開門以前盖昔者到宮門。而着朝服乎。
▲『日本書紀』巻三〇持統四年（六九〇）七月甲申《九》◆甲申。詔曰。凡朝堂座上見親王者如常。大臣與王。起立堂前二王以上下座而跪。
▲『日本書紀』巻三〇持統四年（六九〇）七月己丑《十四》◆己丑。詔曰。朝堂座上見大臣動坐而跪。▼是日以■絲綿布奉施七寺安居沙門三千三百六十三。別爲皇太子奉施於三寺安居沙門三百廿九。
▲『日本書紀』巻三〇持統四年（六九〇）七月癸巳《十八》◆癸巳。遣使者祭廣瀬大忌神與龍田風神。
●『日本書紀』巻三〇持統四年（六九〇）八月戊申《四》◆八月乙巳朔戊申。天皇幸吉野宮。
▲『日本書紀』巻三〇持統四年（六九〇）八月乙卯《十一》◆乙卯。以歸化新羅人等居于下毛野國。
●『日本書紀』巻三〇持統四年（六九〇）九月乙亥朔◆九月乙亥朔。詔諸國等曰。凡造戸籍者。依戸令也。
▲『日本書紀』巻三〇持統四年（六九〇）九月乙酉《十一》◆乙酉。詔曰。朕將巡行紀伊之故。勿収今年京師田租。口賦。
▲『日本書紀』巻三〇持統四年（六九〇）九月丁亥《十三》◆丁亥。天皇幸紀伊。
▲『日本書紀』巻三〇持統四年（六九〇）九月丁酉《廿三》◆丁酉。大唐學問僧智宗。義徳。淨願。軍丁筑紫國上陽■郡大伴部博麻。從新羅送使大奈末金高訓等。還至筑紫。
▲『日本書紀』巻三〇持統四年（六九〇）九月戊戌《廿四》。天皇至自紀伊。
●『日本書紀』巻三〇持統四年（六九〇）十月戊申《五》◆冬十月甲辰朔戊申。天皇幸吉野宮。
▲『日本書紀』巻三〇持統四年（六九〇）十月癸丑《十》◆癸丑。大唐學問僧智宗等至于京師。
▲『日本書紀』巻三〇持統四年（六九〇）十月戊午《十五》◆戊午。遣使者詔筑紫大宰河内王等曰。饗新羅送使大奈末金高訓等。准上送學生土師宿禰甥等送使之例。其慰勞賜物一依詔書。
▲『日本書紀』巻三〇持統四年（六九〇）十月乙丑《廿二》◆乙丑。詔軍丁筑紫國上陽郡人大伴部博麻曰。於天豐財重日足姫天皇七年救百濟之役。汝爲唐軍見虜。■天命開別天皇三年。土師連富杼。氷連老。筑紫君薩夜麻。弓削連元寶兒四人。思欲奏聞唐人所計。縁無衣粮。憂不能達。於是。博麻謂土師富杼等曰。我欲共汝還向本朝。縁無衣粮。倶不能去。願賣我身以充衣食。富杼等任博麻計得通天朝。汝獨淹滯他界於今卅年矣。朕嘉厥尊朝愛國賣己顯忠。故賜務大肆。并■五匹。緜一十屯。布卅端。稻一千束。水田四町。其水田及至曾孫也。兔三族課役。以顯其功。
▲『日本書紀』巻三〇持統四年（六九〇）十月壬申《廿九》◆壬申。高市皇子觀藤原宮地。公卿百寮從焉。
●『日本書紀』巻三〇持統四年（六九〇）十一月庚辰《七》◆十一月甲戌朔庚辰。賞賜送使金高訓等各有差。
▲『日本書紀』巻三〇持統四年（六九〇）十一月甲申《十一》◆甲申。奉勅始行元嘉暦與儀鳳暦。
●『日本書紀』巻三〇持統四年（六九〇）十二月乙巳《三》◆十二月癸卯朔乙巳。送使金高訓等罷歸。
▲『日本書紀』巻三〇持統四年（六九〇）十二月甲寅《十二》◆甲寅。天皇幸吉野宮。
▲『日本書紀』巻三〇持統四年（六九〇）十二月丙辰《十四》◆丙辰。天皇至自吉野宮。
▲『日本書紀』巻三〇持統四年（六九〇）十二月辛酉《十九》◆辛酉。天皇幸藤原觀宮地。公卿百寮皆從焉。
▲『日本書紀』巻三〇持統四年（六九〇）十二月乙丑《廿三》◆乙丑。賞賜公卿以下各有差。
★『日本書紀』巻三〇持統五年（六九一）正月癸酉朔◆五年春正月癸酉朔。賜親王。諸臣。内新王。女王。内命婦等位。
▲『日本書紀』巻三〇持統五年（六九一）正月己卯《七》◆己卯。賜公卿飮食。衣裳。優賜正廣肆百濟王余禪廣。直大肆遠寶。良虞。與南典。各有差。
▲『日本書紀』巻三〇持統五年（六九一）正月乙酉《十三》◆乙酉。増封皇子高市二千戸。通前三千戸。淨廣貳皇子穂積五百戸。淨大參皇子川嶋百戸。通前五百戸。正廣參右大臣丹比嶋眞人三百戸。通前五百戸。正廣肆百濟王禪廣百戸。通前二百戸。直大壹布勢御主人朝臣與大伴御行宿禰。八十戸。通前三百戸。其餘増封各有差。
▲『日本書紀』巻三〇持統五年（六九一）正月丙戌《十四》◆丙戌。詔曰。直廣肆筑紫史益拜筑紫大宰府典以來。於今廿九年矣。以清白忠誠不敢怠惰是故賜食封五十戸。■十五匹。緜廿五屯。布五十端。稻五千束。
▲『日本書紀』巻三〇持統五年（六九一）正月戊子《十六》◆戊子。天皇幸吉野宮。
▲『日本書紀』巻三〇持統五年（六九一）正月乙未《廿三》◆乙未。天皇至自吉野宮。
●『日本書紀』巻三〇持統五年（六九一）二月壬寅朔◆二月壬寅朔。天皇詔公卿等曰。卿等於天皇世。作佛殿。經藏。行月六齊。天皇時々遺大舍人問訊。朕世亦如之。故當勤心奉佛法也。▼是日。授宮人位記。
●『日本書紀』巻三〇持統五年（六九一）三月甲戌《三》◆三月壬申朔甲戌。宴公卿於西廳。
▲『日本書紀』巻三〇持統五年（六九一）三月丙子《五》◆丙子。天皇觀公私馬於御苑。
▲『日本書紀』巻三〇持統五年（六九一）三月癸巳《廿二》◆癸巳。詔曰。若有百姓弟爲兄見賣者。從良。若子爲父母見賣者。從賎。若准貸倍沒賎者從良。其子雖配奴婢。所生亦皆從良。
●『日本書紀』巻三〇持統五年（六九一）四月辛丑朔◆夏四月辛丑朔。詔曰。若氏祖時所兔奴婢既除籍者。其眷族等不得更訟言我奴婢。』賜大學博士上村主百濟大税一千束。以勸其學業也。
▲『日本書紀』巻三〇持統五年（六九一）四月辛亥《十一》◆辛亥。遣使者祭廣瀬大忌神與龍田風神。
▲『日本書紀』巻三〇持統五年（六九一）四月丙辰《十六》◆丙辰。天皇幸吉野宮。
▲『日本書紀』巻三〇持統五年（六九一）四月壬戌《廿二》◆壬戌。天皇至自吉野宮。
●『日本書紀』巻三〇持統五年（六九一）五月辛卯《廿一》◆五月辛未朔辛卯《廿一》◆褒美百濟淳武微子壬申年功。賜直大參。仍賜■布。
●『日本書紀』巻三〇持統五年（六九一）六月◆六月。京師及郡國四十雨水。
▲『日本書紀』巻三〇持統五年（六九一）六月戊子《五月戊子十八日》◆戊子。詔曰。此夏陰雨過節。懼必傷稼。夕■迄朝憂懼。思念厥愆。其令公卿百寮人等。禁斷酒完。攝心悔過。京及畿内諸寺梵衆。亦當五日誦經。庶有補焉。自四月雨。至于是月。
▲『日本書紀』巻三〇持統五年（六九一）六月己未《廿》◆己未。大赦天下。但盜賊不在赦例。
●『日本書紀』巻三〇持統五年（六九一）七月壬申《三》◆秋七月庚午朔壬申。天皇幸吉野宮。▼是日。伊豫國司田中朝臣法麻呂等獻宇和郡御馬山白銀三斤八両。■一篭。
▲『日本書紀』巻三〇持統五年（六九一）七月丙子《七》◆丙子。宴公卿。仍賜朝服。
▲『日本書紀』巻三〇持統五年（六九一）七月辛巳《十二》◆辛巳。天皇至自吉野。
▲『日本書紀』巻三〇持統五年（六九一）七月甲申《十五》◆甲申。遣使者祭廣瀬大忌神與龍田風神。
●『日本書紀』巻三〇持統五年（六九一）八月癸卯《五》◆八月己亥朔癸卯。觀射。
▲『日本書紀』巻三〇持統五年（六九一）八月辛亥《十三》◆辛亥。詔十八氏〈大三輪。雀部。石上。藤原。石川。巨勢。膳部。春日。上毛野。大伴。紀伊。平群。羽田。阿倍。佐伯。釆女。穂積。阿曇。〉上進其祖等墓記。
▲『日本書紀』巻三〇持統五年（六九一）八月辛酉《廿三》◆辛酉。遣使者祭龍田風神。信濃須波。水内等神。
●『日本書紀』巻三〇持統五年（六九一）九月壬申《四》◆九月己巳朔壬申。賜音博士大唐續守言。薩弘恪。書博士百濟末士善信銀人廿両。
▲『日本書紀』巻三〇持統五年（六九一）九月丁丑《九》◆丁丑。淨大參皇子川嶋薨。
▲『日本書紀』巻三〇持統五年（六九一）九月辛卯《廿三》◆辛卯。以直大貳贈佐伯宿禰大目并賜賻物。
●『日本書紀』巻三〇持統五年（六九一）十月戊戌朔◆冬十月戊戌朔。日有蝕之。
▲『日本書紀』巻三〇持統五年（六九一）十月乙巳《十月八日乙巳》◆乙巳。詔曰。凡先皇陵戸者置五戸以上。自餘王等有功者置三戸。若陵戸不足。以百姓充。兔其徭役。三年一替。
▲『日本書紀』巻三〇持統五年（六九一）十月庚戌《十三》◆庚戌。畿内及諸國置長生地各一千歩。▼是日。天皇幸吉野宮。
▲『日本書紀』巻三〇持統五年（六九一）十月丁巳《廿》◆丁巳。天皇至自吉野。
▲『日本書紀』巻三〇持統五年（六九一）十月甲子《廿七》◆甲子。遣使者鎭祭新益京。
●『日本書紀』巻三〇持統五年（六九一）十一月戊辰《十一月朔戊辰》◆十一月戊辰。大嘗。神祗伯中臣朝臣大嶋讀天神壽詞。
▲『日本書紀』巻三〇持統五年（六九一）十一月壬辰《廿五》◆壬辰。賜公卿衾。
▲『日本書紀』巻三〇持統五年（六九一）十一月乙未《廿八》◆乙未。饗公卿以下至主典。并賜絹等。各有差。
▲『日本書紀』巻三〇持統五年（六九一）十一月丁酉《卅》◆丁酉。饗神祗官長上以下。至神部等。及供奉播磨國。因幡國郡司以下。至百姓男女并賜絹等。各有差。
●『日本書紀』巻三〇持統五年（六九一）十二月己亥《二》◆十二月戊戌朔己亥。賜醫博士務大參徳自珍。咒禁博士木素丁武。沙宅萬首銀人廿両。
▲『日本書紀』巻三〇持統五年（六九一）十二月乙巳《八》◆乙巳。詔曰。賜右大臣宅地四町。直廣貳以上二町。大參以下一町。勤以下至無位。隨其戸口。其上戸一町。中戸半町。下戸四分之一。王等亦准此。
★『日本書紀』巻三〇持統六年（六九二）正月庚午《四》◆六年春正月丁卯朔庚午。増封皇子高市二千戸。通前五千戸。
▲『日本書紀』巻三〇持統六年（六九二）正月癸酉《七》◆癸酉。饗公卿等。仍賜衣裳。
▲『日本書紀』巻三〇持統六年（六九二）正月戊寅《十二》◆戊寅。天皇觀新益京路。
▲『日本書紀』巻三〇持統六年（六九二）正月壬午《十六》◆壬午。饗公卿以下至初位以上。
▲『日本書紀』巻三〇持統六年（六九二）正月癸巳《廿七》◆癸巳。天皇幸高宮。
▲『日本書紀』巻三〇持統六年（六九二）正月甲午《廿八》◆甲午。天皇至自高宮。
●『日本書紀』巻三〇持統六年（六九二）二月丁未《十一》◆二月丁酉朔丁未《十一》◆詔諸官曰。當以三月三日將幸伊勢。宜知此意備諸衣物。賜陰陽博士沙門法藏。道基銀人廿兩。
▲『日本書紀』巻三〇持統六年（六九二）二月乙卯《十九》◆乙卯。詔刑部省。赦輕繋。▼是日中納言直大貳三輪朝臣高市麿上表敢直言。諌爭天皇欲幸伊勢妨於農時。
●『日本書紀』巻三〇持統六年（六九二）三月戊辰《三》◆三月丙寅朔戊辰。以淨廣肆廣瀬王。直廣參當麻眞人智徳。直廣肆紀朝臣弓張等爲留守官。於是。中繩言三輪朝臣高市麿脱其冠位。■上於朝。重諌曰。農作之節。車駕未可以動。
▲『日本書紀』巻三〇持統六年（六九二）三月辛未《六》◆天皇不從諌。遂幸伊勢。
▲『日本書紀』巻三〇持統六年（六九二）三月壬午《十七》◆賜所過神郡及伊賀。伊勢。志摩國造等冠位。并兔今年調役。復兔供奉騎士。諸司荷丁。造行宮丁今年調役。大赦天下。但盜賊不在赦例。
▲『日本書紀』巻三〇持統六年（六九二）三月甲申《十九》◆賜所過志摩百姓男女年八十以上稻人五十束。
▲『日本書紀』巻三〇持統六年（六九二）三月乙酉《廿》◆車駕還宮。毎所到行。輙會郡縣吏民。務勞賜作樂。
▲『日本書紀』巻三〇持統六年（六九二）三月甲午《廿九》◆詔。兔近江。美濃。尾張。參河。遠江等國供奉騎士戸。及諸國荷丁。造行宮丁今年調役。詔賜天下百姓困乏窮者。稻男三束。女二束。
●『日本書紀』巻三〇持統六年（六九二）四月丁酉《二》◆夏四月丙申朔丁酉。贈大伴宿禰友國直大貳。并賜賻物。
▲『日本書紀』巻三〇持統六年（六九二）四月庚子。除四畿内百姓爲荷丁者今年調役。
▲『日本書紀』巻三〇持統六年（六九二）四月甲寅《十九》◆甲寅。遣使者祀廣瀬大忌神。與龍田風神。
▲『日本書紀』巻三〇持統六年（六九二）四月丙辰《廿一》◆丙辰。賜有位親王以下至進廣肆難波大藏鍬。各有差。
▲『日本書紀』巻三〇持統六年（六九二）四月庚申《廿五》◆庚申。詔曰。凡繋囚見徒一皆原散。
●『日本書紀』巻三〇持統六年（六九二）五月庚午《六》◆五月乙丑朔庚午。御阿胡行宮。時進贄者紀伊國牟婁郡人阿古志海部河瀬麿等兄弟三戸服十年調役雜徭。復兔筴抄八人今年調役。
▲『日本書紀』巻三〇持統六年（六九二）五月辛未《七》◆辛未窶相摸國司獻赤鳥二隻。言。獲於御浦郡。
▲『日本書紀』巻三〇持統六年（六九二）五月丙子《十二》◆丙子。幸吉野宮。
▲『日本書紀』巻三〇持統六年（六九二）五月庚辰《十六》◆庚辰。車駕還宮。
▲『日本書紀』巻三〇持統六年（六九二）五月辛巳《十七》◆辛巳。遣大夫謁者祠名山岳涜請雨。
▲『日本書紀』巻三〇持統六年（六九二）五月甲申《廿》◆甲申。贈文忌寸智徳直大壹。并賜賻物。
▲『日本書紀』巻三〇持統六年（六九二）五月丁亥《廿三》◆丁亥。遣淨廣肆難波王等鎭祭藤原宮地。
▲『日本書紀』巻三〇持統六年（六九二）五月庚寅《廿六》◆庚寅。遣使者奉幣于四所伊勢。大倭。住吉。紀伊大神。告以新宮。
●『日本書紀』巻三〇持統六年（六九二）閏五月丁酉《三》◆潤五月乙未朔丁酉。大水。遣使循行郡國禀貸災害不能自存者。令得漁採山林池澤。詔。令京師及四畿内。講説金光明經。
▲『日本書紀』巻三〇持統六年（六九二）閏五月戊戌《四》◆簿戌。賜沙門觀成■十五匹。綿卅屯。布五十端。美其所造鉛粉。
▲『日本書紀』巻三〇持統六年（六九二）閏五月丁未《十三》◆丁未。伊勢太神奏天皇曰。兔伊勢國今年調役。然應輸其二神郡赤引絲參拾伍斤。於來年當折其代。
▲『日本書紀』巻三〇持統六年（六九二）閏五月乙酉《十五》◆乙酉。詔筑紫大宰率河内王等曰。宜遣沙門於大隅與阿多。可傳佛教。復上送大唐大使郭務■爲御近江大津宮天皇所造阿彌陀像。
●『日本書紀』巻三〇持統六年（六九二）六月壬申《九》◆六月甲子朔壬申。勅郡國長吏。各祷名山岳涜。
▲『日本書紀』巻三〇持統六年（六九二）六月甲戌《十一》◆遣大夫謁者。詣四畿内請雨。
▲『日本書紀』巻三〇持統六年（六九二）六月甲申《廿一》◆賜直丁八人官位。美其造大内陵時勤而不懈。
▲『日本書紀』巻三〇持統六年（六九二）六月癸巳《卅》◆天皇觀藤原宮地。
●『日本書紀』巻三〇持統六年（六九二）七月乙未《二》◆秋七月甲午朔乙未。大赦天下。但十惡盜賊不在赦例。賜相模國司布勢朝臣色布智等。御浦郡少領〈闕姓名。〉與獲赤烏者鹿嶋臣橡樟位及祿。服御浦郡三年調。
▲『日本書紀』巻三〇持統六年（六九二）七月庚子《七》◆庚子。宴公卿。
▲『日本書紀』巻三〇持統六年（六九二）七月壬寅《九》◆壬寅。幸吉野宮。
▲『日本書紀』巻三〇持統六年（六九二）七月甲辰《十一》◆甲辰。遣使者祀廣瀬與龍田。
▲『日本書紀』巻三〇持統六年（六九二）七月辛酉《廿八》◆辛酉。車駕還宮。▼是夜。■惑與歳星。於一歩内乍光乍沒。相近相避四遍。
●『日本書紀』巻三〇持統六年（六九二）八月乙丑《三》◆八月癸亥朔乙丑。赦罪。
▲『日本書紀』巻三〇持統六年（六九二）八月己卯《十七》◆己卯。幸飛鳥皇女田莊。即日還宮。
●『日本書紀』巻三〇持統六年（六九二）九月辛丑《九》◆九月癸巳朔辛丑。遣班田大夫等於四畿内。
▲『日本書紀』巻三〇持統六年（六九二）九月丙午《十四》◆丙午。神祇官奏上神寶書四卷。鑰九箇。木印一箇。
▲『日本書紀』巻三〇持統六年（六九二）九月癸丑《廿一》◆癸丑。伊勢國司獻嘉禾二本。越前國司獻白蛾。
▲『日本書紀』巻三〇持統六年（六九二）九月戊午《廿六》◆戊午。詔曰。獲白蛾於角鹿郡浦上之濱。■故増塒笥飯神廿戸。通前。
●『日本書紀』巻三〇持統六年（六九二）十月壬申《十一》◆冬十月壬戌朔壬申。授山田史御形務廣肆。前爲沙門學問新羅。
▲『日本書紀』巻三〇持統六年（六九二）十月癸酉《十二》◆癸酉。幸吉野宮。
▲『日本書紀』巻三〇持統六年（六九二）十月庚辰《十九》◆庚辰。車駕還宮。
●『日本書紀』巻三〇持統六年（六九二）十一月戊戌《八》◆十一月辛卯朔戊戌。新羅遣級■朴億徳。金深薩等進調。賜擬遣新羅使直廣肆息長眞人老。務大貳川内忌寸連等祿。各有差。
▲『日本書紀』巻三〇持統六年（六九二）十一月辛丑《十一》◆辛丑。饗祿新羅朴憶徳於難波舘。
●『日本書紀』巻三〇持統六年（六九二）十二月甲戌《十四》◆十二月辛酉朔甲戌。賜音博士續守言。薩弘恪水田人四町。
▲『日本書紀』巻三〇持統六年（六九二）十二月甲申《廿四》◆甲申。遣大夫等奉新羅調於五社。伊勢。住吉。紀伊。大倭。菟名足。
★『日本書紀』巻三〇持統七年（六九三）正月壬辰《二》◆七年春正月辛卯朔壬辰。以淨廣壹授皇子高市。瀞廣貳授皇子長與皇子弓削。▼是日。詔。令天下百姓服黄色衣。奴皀衣。
▲『日本書紀』巻三〇持統七年（六九三）正月丁酉《七》◆丁酉。饗公卿大夫等。
▲『日本書紀』巻三〇持統七年（六九三）正月癸卯《十三》◆癸卯。賜京師及畿内有位年八十以上人衾一領。■二匹。緜二屯。布四端。
▲『日本書紀』巻三〇持統七年（六九三）正月乙巳《十五》◆乙巳。以正廣參贈百濟王善光。并賜賻物。
▲『日本書紀』巻三〇持統七年（六九三）正月丙午《十六》◆丙午。賜京師男女年八十以上。及困乏窮者布。各有差。賜船瀬沙門法鏡水田三町。▼是日。漢人等奏踏歌。
●『日本書紀』巻三〇持統七年（六九三）二月壬戌《三》◆二月庚申朔壬戌。新羅遣沙■金江南。韓奈麻金陽元等來赴王喪。
▲『日本書紀』巻三〇持統七年（六九三）二月己巳《十》◆己巳。詔造京司衣縫王等收所掘尸。
▲『日本書紀』巻三〇持統七年（六九三）二月己丑《卅》◆己丑。以流來新羅人牟自毛禮等卅七人。付賜憶徳等
●『日本書紀』巻三〇持統七年（六九三）三月庚寅朔◆三月庚寅朔。日有蝕之。
▲『日本書紀』巻三〇持統七年（六九三）三月甲午《五》◆甲子。賜大學博士勤廣貳上村主百濟食封卅戸。以優儒道。
▲『日本書紀』巻三〇持統七年（六九三）三月乙未《六》◆乙未。幸吉野宮。
▲『日本書紀』巻三〇持統七年（六九三）三月庚子《十一》◆庚子。賜直大貳葛原朝臣大嶋賻物。
▲『日本書紀』巻三〇持統七年（六九三）三月壬寅《十三》◆壬寅。天皇至自吉野宮。
▲『日本書紀』巻三〇持統七年（六九三）三月乙巳《十六》◆乙巳。賜擬遣新羅使直廣肆息長眞人老。勤大貳大伴宿禰子君等。及學問僧弁通。神叡等■綿布。各有差。又賜新羅王賻物。
▲『日本書紀』巻三〇持統七年（六九三）三月丙午《十七》◆丙午。詔。令天下勸殖桑紵。梨栗。蕪菁等草木。以助五穀。
●『日本書紀』巻三〇持統七年（六九三）四月丙子《十七》◆夏四月庚申朔丙子。遣大夫謁者。詣諸社祈雨。又遣使者祀廣瀬大忌神與龍田風神。
▲『日本書紀』巻三〇持統七年（六九三）四月辛巳《廿二》◆辛巳。詔。内藏寮允大伴男人坐贓。降位二階解見任官。典鎰置始多久。與菟野大伴亦坐贓。降位一階解見任官。監物巨勢邑治雖物不入於己。知情令盜之故。降位二階解見任官。然置始多久有勤勞於壬申年役之故赦之。但贓者依律徴納。
●『日本書紀』巻三〇持統七年（六九三）五月己丑朔◆五月己丑朔。幸吉野宮。
▲『日本書紀』巻三〇持統七年（六九三）五月乙未《七》◆乙未。天皇至自吉野宮。
▲『日本書紀』巻三〇持統七年（六九三）五月癸卯《十五》◆癸卯。設無遮大會於内裏。
●『日本書紀』巻三〇持統七年（六九三）六月己未朔◆六月己未朔。詔高麗沙門福嘉還俗。
▲『日本書紀』巻三〇持統七年（六九三）六月壬戌《四》◆壬戌窶以直廣肆授引田朝臣廣目。守君苅田。巨勢朝臣磨。葛原朝臣臣磨。巨勢朝臣多益須。丹比眞人池守。紀朝臣磨七人。
●『日本書紀』巻三〇持統七年（六九三）七月甲午《七》◆秋七月戊子朔甲午。幸吉野宮。
▲『日本書紀』巻三〇持統七年（六九三）七月己亥《十二》◆己亥。遣使者祀廣瀬大忌神與龍田風神。
▲『日本書紀』巻三〇持統七年（六九三）七月辛丑《十四》◆辛丑。遣大夫謁者詣諸社祈雨。
▲『日本書紀』巻三〇持統七年（六九三）七月癸卯《十六》◆癸卯。遣大夫謁者詣諸社請雨。▼是日。天皇至自吉野。
●『日本書紀』巻三〇持統七年（六九三）八月戊午朔◆八月戊午朔。幸藤原宮地。
▲『日本書紀』巻三〇持統七年（六九三）八月甲戌《十七》◆甲戌。幸吉野宮。
▲『日本書紀』巻三〇持統七年（六九三）八月戊寅《廿一》◆戊寅。車駕還宮。
●『日本書紀』巻三〇持統七年（六九三）九月丁亥朔◆九月丁亥朔。日有蝕之。
▲『日本書紀』巻三〇持統七年（六九三）九月辛卯《五》◆辛卯。幸多武嶺。
▲『日本書紀』巻三〇持統七年（六九三）九月壬辰《六》◆壬辰。車駕還宮。
▲『日本書紀』巻三〇持統七年（六九三）九月丙申《十》◆丙申。爲清御原天皇。設無遮大會於内裏。繋囚悉原遣。
▲『日本書紀』巻三〇持統七年（六九三）九月壬寅《十六》◆壬寅。以直廣參贈蚊屋忌寸木間。并賜賻物。以褒壬申年之役功。
●『日本書紀』巻三〇持統七年（六九三）十月戊午《二》◆冬十月丁巳朔戊午。◆詔。自今年始於親王下至進位。觀所儲兵。淨冠至直冠。人甲一領。大刀一口。弓一張。矢一具。鞆一枚。鞍馬。勤冠至進冠。人大刀一口。弓一張。矢一具。鞆一枚。如此預備。
▲『日本書紀』巻三〇持統七年（六九三）十月己卯《廿三》◆己卯。始講仁王經於百國。四日而畢。
●『日本書紀』巻三〇持統七年（六九三）十一月庚寅《五》◆十一月丙戌朔庚寅。幸吉野宮。
▲『日本書紀』巻三〇持統七年（六九三）十一月壬辰《七》◆壬辰。賜耽羅王子佐平等。各有差。
▲『日本書紀』巻三〇持統七年（六九三）十一月乙未《十》◆乙未。車駕還宮。
▲『日本書紀』巻三〇持統七年（六九三）十一月己亥《十四》◆己亥。遣沙門法員。善往。眞義等。試飲近江國益須郡醴泉。
▲『日本書紀』巻三〇持統七年（六九三）十一月戊申《廿三》◆戊申。以直大肆授直廣肆引田朝臣少磨。仍賜食封五十戸。
●『日本書紀』巻三〇持統七年（六九三）十二月丙子《廿一》◆十二月丙辰朔丙子。遣陣法博士等教習諸國。
★『日本書紀』巻三〇持統八年（六九四）正月丙戌《二》◆八年春正月乙西朔丙戌。以正廣肆授直大壹布勢朝臣御主人與大伴宿禰御行。増封人二百戸。通前五百戸。並爲氏上。
▲『日本書紀』巻三〇持統八年（六九四）正月辛卯《七》◆辛卯。饗会卿等。
▲『日本書紀』巻三〇持統八年（六九四）正月己亥《十五》◆己亥。進御薪。
▲『日本書紀』巻三〇持統八年（六九四）正月庚子《十六》◆庚子。饗百官人等。
▲『日本書紀』巻三〇持統八年（六九四）正月辛丑《十七》◆辛丑。漢人奏請踏歌。五位以上射。
▲『日本書紀』巻三〇持統八年（六九四）正月壬寅《十八》◆壬寅。六位以下射。四日而畢。
▲『日本書紀』巻三〇持統八年（六九四）正月癸卯《十九》◆癸卯。唐人奏踏歌。
▲『日本書紀』巻三〇持統八年（六九四）正月乙巳《廿一》◆乙巳。幸藤原宮。即日還宮。
▲『日本書紀』巻三〇持統八年（六九四）正月丁未《廿三》◆丁未。以務廣肆等位授大唐七人與肅愼二人。
▲『日本書紀』巻三〇持統八年（六九四）正月戊申《廿四》◆戊申。幸吉野宮。
●『日本書紀』巻三〇持統八年（六九四）三月甲申朔◆三月甲申朔。日有蝕之。
▲『日本書紀』巻三〇持統八年（六九四）三月乙酉《二》◆乙酉。以直廣肆大宅朝臣麻呂。勤大貳臺忌寸八嶋。黄書連本實等拜鑄錢司。
▲『日本書紀』巻三〇持統八年（六九四）三月甲午《十一》◆甲子。詔曰。凡以無位人任郡司者。以進廣貳授大領。以進大參授小領。
▲『日本書紀』巻三〇持統八年（六九四）三月己亥《十六》◆己亥。詔曰。粤以七年歳次癸巳。醴泉涌於近江國益須郡都賀山。諸疾病人停宿益須寺而療差者衆。故入水田四町。布六十端。原除益須郡今年調役雜徭。國司頭至目。進位一階。賜其初驗醴泉者。葛野羽衝。百濟土羅々女。人■二匹。布十端。鍬十口。
▲『日本書紀』巻三〇持統八年（六九四）三月乙巳《廿二》◆乙巳。奉幣於諸社。
▲『日本書紀』巻三〇持統八年（六九四）三月丙午《廿三》◆丙午。賜神祇官頭至祝部等。一百六十四人■布。各有差。
●『日本書紀』巻三〇持統八年（六九四）四月戊午《五》◆夏四月甲寅朔戊午。以淨大肆贈筑紫大宰率河内王。并賜賻物。
▲『日本書紀』巻三〇持統八年（六九四）四月庚申《七》◆庚申。幸吉野宮。
▲『日本書紀』巻三〇持統八年（六九四）四月丙寅《十三》◆丙寅。遣使者祀廣瀬大忌神與龍田風神。
▲『日本書紀』巻三〇持統八年（六九四）四月丁亥《異本丁未。ともにこの月になし。》◆丁亥。天皇至自吉野宮。
▲『日本書紀』巻三〇持統八年（六九四）四月庚午《十七》◆庚午。贈律師道光賻物。
●『日本書紀』巻三〇持統八年（六九四）五月戊子《六》◆五月癸未朔戊子。饗公卿大夫於内裏。
▲『日本書紀』巻三〇持統八年（六九四）五月癸巳《十一》◆癸巳。以金光明經一百部送置諸國。必取毎年正月上玄讀之。其布施以當國官物充之。
●『日本書紀』巻三〇持統八年（六九四）六月庚申《八》◆六月癸丑朔庚申。河内國更荒郡獻白山鷄。賜更荒郡大領。小領。位人一級。并賜物。以進廣貳賜獲者刑部造韓國。并賜物。
●『日本書紀』巻三〇持統八年（六九四）七月丙戌《四》◆秋七月癸未朔丙戌。遣巡察使於諸國。
▲『日本書紀』巻三〇持統八年（六九四）七月丁酉《十五》◆丁酉。遣使者祀廣瀬大忌神與龍田風神。
●『日本書紀』巻三〇持統八年（六九四）八月戊辰《十七》◆八月壬子朔戊辰。爲皇女飛鳥度沙門一百四口。
●『日本書紀』巻三〇持統八年（六九四）九月壬午朔◆九月壬午朔。日有蝕之。
▲『日本書紀』巻三〇持統八年（六九四）九月乙酉《四》◆乙酉。幸吉野宮。
▲『日本書紀』巻三〇持統八年（六九四）九月癸卯《廿二》◆癸卯。以淨廣肆三野王拜筑紫大宰率。
●『日本書紀』巻三〇持統八年（六九四）十月庚午《廿》◆冬十月辛亥朔朔庚午。以進大肆、賜獲白蝙蝠者、飛騨國荒城郡弟國部弟日。并賜■四匹。綿四屯。布十端。其戸課役限身悉兔。
●『日本書紀』巻三〇持統八年（六九四）十一月丙午《廿六》◆十一月辛巳朔丙午。赦殊死以下。
●『日本書紀』巻三〇持統八年（六九四）十二月乙卯《六》◆十二月庚戌朔乙卯。遷居藤原宮。
▲『日本書紀』巻三〇持統八年（六九四）十二月戊午《九》◆戊午。百官拜朝。
▲『日本書紀』巻三〇持統八年（六九四）十二月己未《十》◆己未。賜親王以下至郡司等■緜布。各有差。
▲『日本書紀』巻三〇持統八年（六九四）十二月辛酉《十二》◆辛酉。宴公卿大夫。
★『日本書紀』巻三〇持統九年（六九五）正月甲申《五》◆九年春正月庚辰朔甲申以淨廣貳授皇子舍人。
▲『日本書紀』巻三〇持統九年（六九五）正月丙戌《七》◆丙戌。饗公卿大夫於内裏。
▲『日本書紀』巻三〇持統九年（六九五）正月甲午《十五》◆甲午。進御薪。
▲『日本書紀』巻三〇持統九年（六九五）正月乙未《十六》◆乙未。饗百官人等。
▲『日本書紀』巻三〇持統九年（六九五）正月丙申《十七》◆丙申。射。四日而畢。
●『日本書紀』巻三〇持統九年（六九五）閏二月丙戌《八》◆潤二月己卯朔丙戌。幸吉野宮。
▲『日本書紀』巻三〇持統九年（六九五）閏二月癸巳《十五》◆癸巳。車駕還宮。
●『日本書紀』巻三〇持統九年（六九五）三月己酉《二》◆三月戊申朔己酉。新羅遣王子金良琳。補命薩■朴強國等。及韓奈麻金周漢。金忠仙等。奏請國政。且進調獻物。
▲『日本書紀』巻三〇持統九年（六九五）閏二月己未《十二》◆己未。幸吉野宮。
▲『日本書紀』巻三〇持統九年（六九五）閏二月壬戌《十五》◆壬戌。天皇至自吉野。
▲『日本書紀』巻三〇持統九年（六九五）閏二月庚午《廿三》◆庚午。遣務廣貳文忌寸博勢。進廣參下譯語諸田等於多禰。求蠻所居
●『日本書紀』巻三〇持統九年（六九五）四月丙戌《九》◆夏四月戊寅朔丙戌。遣使者祀廣瀬大忌神與龍田風神。
▲『日本書紀』巻三〇持統九年（六九五）四月甲午《十七》◆甲午。以直廣參贈賀茂朝臣蝦夷。并賜賻物。〈本位勤大壹。〉以直大肆贈文忌寸赤麿等并賜賻物。〈本位大山中。〉
●『日本書紀』巻三〇持統九年（六九五）五月己未《十二》◆五月丁未朔己未。饗隼人大隅。
▲『日本書紀』巻三〇持統九年（六九五）五月丁卯《廿一》◆丁卯。觀隼人相撲於西槻下
●『日本書紀』巻三〇持統九年（六九五）六月己卯《三》◆六月丁丑朔己卯。遣大夫謁者詣京師及四畿内諸社請雨。
▲『日本書紀』巻三〇持統九年（六九五）六月壬辰《十六》◆壬辰。賞賜諸臣年八十以上。及痼疾各有差。
▲『日本書紀』巻三〇持統九年（六九五）六月甲午《十八》◆甲午。幸吉野宮。
▲『日本書紀』巻三〇持統九年（六九五）六月壬寅《廿六》◆壬寅。至自吉野。
●『日本書紀』巻三〇持統九年（六九五）七月戊辰《廿三》◆秋七月丙午朔戊辰。遣使者祀廣瀬大忌神與龍田風神。
▲『日本書紀』巻三〇持統九年（六九五）七月辛未《廿六》◆辛未。賜擬遣新羅使直廣肆小野朝臣毛野。務大貳伊吉連博徳等物。各有差。
●『日本書紀』巻三〇持統九年（六九五）八月己亥《廿四》◆八月丙子朔己亥。幸吉野。
▲『日本書紀』巻三〇持統九年（六九五）八月乙巳《卅》◆乙巳。至自吉野
●『日本書紀』巻三〇持統九年（六九五）九月戊申《四》◆九月乙巳朔戊申。原放行獄徒繋。
▲『日本書紀』巻三〇持統九年（六九五）九月庚戌《六》◆庚戌。小野朝臣毛野等發向新羅。
●『日本書紀』巻三〇持統九年（六九五）十月乙酉《十一》◆冬十月乙亥朔乙酉。幸菟田吉隠。
▲『日本書紀』巻三〇持統九年（六九五）十月丙戌《十二》◆丙戌。至自吉隠。
●『日本書紀』巻三〇持統九年（六九五）十二月戊寅《五》◆十二月甲戌朔戊寅。幸吉野宮。
▲『日本書紀』巻三〇持統九年（六九五）十二月丙戌《十三》◆丙戌。至自吉野。賜淨大肆泊瀬王賻物。
★『日本書紀』巻三〇持統十年（六九六）正月庚戌《七》◆十年春正月甲辰朔庚戌。饗公卿大夫。
▲『日本書紀』巻三〇持統十年（六九六）正月甲寅《十一》◆甲寅。以直大肆授百濟王南典。
▲『日本書紀』巻三〇持統十年（六九六）正月戊午《十五》◆戊午。進御薪。
▲『日本書紀』巻三〇持統十年（六九六）正月己未《十六》◆己未。饗公卿百寮人等。
▲『日本書紀』巻三〇持統十年（六九六）正月辛酉《十八》◆辛酉。公卿百寮射於南門。
●『日本書紀』巻三〇持統十年（六九六）二月乙亥《三》◆二月癸酉朔乙亥。幸吉野宮。
▲『日本書紀』巻三〇持統十年（六九六）二月乙酉《十三》◆乙酉。至自吉野。
●『日本書紀』巻三〇持統十年（六九六）三月乙巳《三》◆三月癸卯朔乙巳。幸二槻宮。
▲『日本書紀』巻三〇持統十年（六九六）三月甲寅《十二》◆甲寅。賜越度嶋蝦夷伊奈理武志。與肅愼志良守叡草。錦袍袴。緋紺■斧等。
●『日本書紀』巻三〇持統十年（六九六）四月辛巳《十》◆夏四月壬申朔辛巳。遣使者祀廣瀬大忌神。與龍田風神。
▲『日本書紀』巻三〇持統十年（六九六）四月戊戌《廿七》◆戊戌。以追大貳授伊豫國風速郡物部藥。與肥後國皮石郡壬生諸石。并賜人■四匹。絲十鈎。布廿端。鍬廿口。稻一千束。水田四町。復戸調役。以慰久苦唐地。
▲『日本書紀』巻三〇持統十年（六九六）四月己亥《廿八》◆己亥。幸吉野宮。
●『日本書紀』巻三〇持統十年（六九六）五月甲辰《三》◆五月壬寅朔甲辰。詔大錦上秦造綱手。賜姓爲忌寸。
▲『日本書紀』巻三〇持統十年（六九六）五月乙巳《四》◆乙巳。至自吉野。
▲『日本書紀』巻三〇持統十年（六九六）五月己酉《八》◆己酉。以直廣肆授尾張宿禰大隅。并賜水田四十町。
▲『日本書紀』巻三〇持統十年（六九六）五月甲寅《十三》◆甲寅。以直廣肆贈大狛連百枝。并賜賻物。
●『日本書紀』巻三〇持統十年（六九六）六月戊子《十八》◆六月辛未朔戊子。幸吉野宮。
▲『日本書紀』巻三〇持統十年（六九六）六月丙申《廿六》◆丙申。至自吉野。
●『日本書紀』巻三〇持統十年（六九六）七月辛丑朔◆秋七月辛丑朔。日有蝕之。
▲『日本書紀』巻三〇持統十年（六九六）七月壬寅《二》◆壬寅。赦罪人。
▲『日本書紀』巻三〇持統十年（六九六）七月戊申《八》◆戊申。遣使者祀廣瀬大忌神與龍田風神。
▲『日本書紀』巻三〇持統十年（六九六）七月庚戌《十》◆庚戌。後皇子尊薨。（高市皇子）
●『日本書紀』巻三〇持統十年（六九六）八月甲午《廿五》◆八月庚午朔甲午。以直廣壹授多臣品治。并賜物。褒美元從之功與堅守關事。
●『日本書紀』巻三〇持統十年（六九六）九月甲寅《十五》◆九月庚子朔甲寅。以直大壹贈若櫻部朝臣五百瀬。并賜賻物。以顯元從之功。
●『日本書紀』巻三〇持統十年（六九六）十月乙酉《十七》◆冬十月己巳朔乙酉。賜右大臣丹比眞人輿杖。以哀致事。
▲『日本書紀』巻三〇持統十年（六九六）十月庚寅《廿二》◆庚寅。假賜正廣參位右大臣丹比眞人資人一百廿人。正廣肆大納言阿倍朝臣御主人。大伴宿禰御行並八十人。直廣壹石上朝臣麿。直廣貳藤原朝臣不比等並五十人。
●『日本書紀』巻三〇持統十年（六九六）十一月己亥朔戊申《十》◆戊申。賜大官大寺沙門弁通食封卅戸。
●『日本書紀』巻三〇持統十年（六九六）十二月己巳朔◆十二月己巳朔。勅旨縁讀金光明經。毎年十二月晦日。度淨行者一十人。
★『日本書紀』巻三〇持統十一年（六九七）正月甲辰《七》◆十一年春正月甲辰。饗公卿大夫等。
▲『日本書紀』巻三〇持統十一年（六九七）正月戊申《十一》◆戊申。賜天下鰥寡孤獨篤。貧不能自在者稻。各有差。
▲『日本書紀』巻三〇持統十一年（六九七）正月癸丑《十六》◆癸丑。饗公卿百寮。
●『日本書紀』巻三〇持統十一年（六九七）二月甲午《廿八》◆二月丁卯朔甲午。以直廣壹當麻眞人國見爲東宮大傅。直廣參路眞人跡見爲春宮大夫。直大肆巨勢朝臣粟持爲亮。
●『日本書紀』巻三〇持統十一年（六九七）三月甲辰《八》◆三月丁酉朔甲辰。設無遮大會於春宮。
●『日本書紀』巻三〇持統十一年（六九七）四月己巳《四》◆夏四月丙寅朔己巳。授滿選者淨位至直位。各有差。
▲『日本書紀』巻三〇持統十一年（六九七）四月壬申《七》◆壬申。幸吉野宮。
▲『日本書紀』巻三〇持統十一年（六九七）四月己卯《十四》◆己卯。遣使者祀廣瀬與龍田▼是日。至自吉野
●『日本書紀』巻三〇持統十一年（六九七）五月癸卯《八》◆五月丙申朔癸卯。遣大夫謁者詣諸社請雨。
●『日本書紀』巻三〇持統十一年（六九七）六月丁卯《二》◆六月丙寅朔丁卯。赦罪人。
▲『日本書紀』巻三〇持統十一年（六九七）六月辛未《六》◆辛未。詔。讀經於京畿諸寺。
▲『日本書紀』巻三〇持統十一年（六九七）六月辛巳《十六》◆辛巳。遣五位以上掃灑京寺
▲『日本書紀』巻三〇持統十一年（六九七）六月甲申《十九》◆甲申。班幣於神祇。
▲『日本書紀』巻三〇持統十一年（六九七）六月辛卯《廿六》◆辛卯公卿百寮。始造爲天皇病所願佛像。
▲『日本書紀』巻三〇持統十一年（六九七）六月癸卯《この月なし。》癸卯。遣大夫謁者詣諸社請雨。
●『日本書紀』巻三〇持統十一年（六九七）七月辛丑《七》◆秋七月乙未朔辛丑。夜半赦常嬰盜賊一百九人。仍賜布人四常。但外國者稻人廿束。
▲『日本書紀』巻三〇持統十一年（六九七）七月丙午《十二》◆丙午。遣使者祀廣瀬與龍田。
▲『日本書紀』巻三〇持統十一年（六九七）七月癸亥《廿九》◆癸亥。公卿百寮設開佛眼會於藥師寺。
●『日本書紀』巻三〇持統十一年（六九七）八月乙丑朔◆八月乙丑朔。天皇定策禁中禪天皇位於皇太子。
