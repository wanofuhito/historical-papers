◇『日本書紀』巻十七巻首◆日本書紀卷第十七　
男大迹天皇　繼體天皇
※『日本書紀』巻十七継体天皇即位前紀◆男大迹天皇。〈更名彦太尊。譽田天皇五世孫彦主人王之子也。母曰振媛。振媛活目天皇七世之孫也。天皇父聞振媛顏容姪妙甚有■色。自近江國高嶋郡三尾之別業。遣使聘于三國坂中井。〈中。此云那。〉納以爲妃。遂産天皇。天皇幼年父王薨。振媛逎歎曰。妾今遠離桑梓。安能得膝養。余歸寧高向。〈高向者。越前國邑名。〉奉養天皇。天皇壯大。愛士禮賢。意豁如也。★天皇年五十七歳。八年（武烈天皇八年　丙戌　五〇六）冬十二月己亥《八》。小泊瀬天皇崩。元無男女可絶繼嗣。▲壬子。《廿一》大伴金村大連議曰。方今絶無繼嗣。天下何所繋心。自古迄今。禍由斯起。今足仲彦天皇五世孫。倭彦王。在丹波國桑田郡。請試設兵仗。夾衛乘輿。就而奉迎。立爲人主。大臣。大連等一皆隨焉。奉迎如計。於是倭彦王遥望迎兵。懼然失色。仍遁山壑不知所詣。
★『日本書紀』巻十七継体天皇元年（丁亥五〇七）正月甲子《四》◆元年春正月辛酉朔甲子。大伴大連金村大連更籌議曰。男大迹王性慈仁孝順。可承天緒。冀慇懃勸進。紹隆帝業。物部麁鹿火大連。許勢男人大臣等僉曰。妙簡枝孫。賢者。唯男大迹王也。
▲『日本書紀』巻十七継体天皇元年（丁亥五〇七）正月丙寅《六》◆丙寅。遣臣連等、持節以備法駕。奉迎三國。夾衛兵仗。肅整容儀。警蹕前駈。晏然而至。於是男大迹天皇晏然自若。踞坐胡床。齊列陪臣。既如帝坐。持節使等。由是敬憚。傾心委命。冀盡忠誠。然天皇意裏尚疑。久而不就。適知河内馬飼首荒篭。密奉遣使。具述大臣大連等所以奉迎本意。留二日三夜。遂發。乃喟然而歎曰。懿哉馬飼首。汝若無遣使來告。殆取蚩於天下。世云。勿論貴賎。但重其心。盖荒篭之謂乎。及至踐祚。厚加荒篭寵待。
▲『日本書紀』巻十七継体天皇元年（丁亥五〇七）正月甲申《十二》◆甲申。天皇行至樟葉宮。
●『日本書紀』巻十七継体天皇元年（丁亥五〇七）二月甲午《四》◆甲午。大伴金村大連、乃跪上天子鏡劔璽符再拜。男大述天皇謝曰。子民治國重事也。寡人不才。不足以稱。願請廻慮擇賢者。寡人不敢當。大伴大連伏地固請。男大迹天皇西向譲者三。南向譲者再。大伴大連等皆曰。臣伏計之。大王子民治國最宜稱。臣等爲宗廟社稷計不敢忽。幸藉衆願。乞垂聽納。男大迹天皇曰。大臣大連。將相諸臣。咸推寡人。寡人敢不乖。乃受璽符。▼是日。即天皇位。以大伴金村大連爲大連。許勢男人大臣爲大臣。物部麁鹿火大連爲大連。並如故。是以大臣大連等、各依職位焉。
▲『日本書紀』巻十七継体天皇元年（丁亥五〇七）二月庚子《十》◆二月庚子。大伴大連奏請曰。臣聞。前王之宰世也。非維城之固。無以鎭其乾坤。非掖庭之親。無以繼其趺萼。是故白髮天皇無嗣。遣臣祖父大伴大連室屋。毎州安置三種白髮部。〈言三種者。一白髮部舎人。二白髮部供膳。三白髮部靭負也。〉以留後世之名。嗟夫可不愴歟。請立手白香皇女納爲皇后。遣神祗伯等敬祭神祗。求天皇息。允答民望。天皇曰。可矣。
●『日本書紀』巻十七継体天皇元年（丁亥五〇七）三月庚申朔◆三月庚申朔。詔曰。神祗不可乏主。宇宙不可無君。天生黎庶。樹以元首使司助養。令全性命。大連憂朕無息。被誠款以國家。世世盡忠。豈唯朕日歟。宜備禮儀奉迎手白香皇女。
▲『日本書紀』巻十七継体天皇元年（丁亥五〇七）三月甲子《五》◆甲子。立皇后手白香皇女、脩教于内。遂生一男。是爲天國排開廣庭尊〈開。此云波羅企。〉是嫡子而幼年。於二兄治後。有其天下。〈二兄者。廣國排武金日尊與武小廣國押盾尊也。見下文。
▲『日本書紀』巻十七継体天皇元年（丁亥五〇七）三月戊辰《九》◆戊辰。詔曰。朕聞。土有當年而不耕者。則天下或受其飢矣。女有當年而不績者。天下或受其寒矣。故帝王躬耕而勸農業。后妃親蚕而勉桑序。况厥百寮曁于萬族。廢棄農績而至殷富者乎。有司普告天下。令識朕懷。
▲『日本書紀』巻十七継体天皇元年（丁亥五〇七）三月癸酉《十四》◆癸酉。納八妃。〈納八妃雖有先後。而此曰癸酉納者。據即天位。占擇良曰。初拜後宮爲文。他皆效此。〉元妃尾張連草香女曰目子媛。〈更名色部。〉生二子。皆有天下。其一曰勾大兄皇子。是爲廣國排武金日尊。其二曰桧隈高田皇子。是爲武小廣國排盾尊。次妃三尾角折君妹曰稚子媛。生大郎皇子。與出雲皇女。次坂田大跨王女曰廣媛。生三女。長曰神前皇女。仲曰茨田皇女。少曰馬來田皇女。次息長眞手王女曰麻績娘子。生荳角皇女。〈荳角。此云娑佐礙。〉是侍伊勢大神祠。次茨田連小望女〈或日妹。〉曰關媛。生三女。長曰茨田大娘皇女。仲曰白坂活日姫皇女。少曰小野稚郎皇女。〈更名長石姫。〉次三尾君堅■女曰倭媛。生二男。二女。其一曰大娘子皇女。其二曰椀子皇子。是三國公之先也。其三曰耳皇子。其四曰赤姫皇女。次和珥臣河内女曰■媛。生一男。二女。其一曰稚綾姫皇女。其二曰圓娘皇女。其三曰厚皇子。次根王女曰廣媛。生二男。長曰兔皇子。是酒人公之先也。少曰中皇子。是坂田公之先也。☆是年也太歳丁亥。
★『日本書紀』巻十七継体天皇二年（戊子五〇八）十月癸丑《三》◆二年冬十月辛亥朔癸丑。葬小泊瀬稚鷦鷯天皇于傍丘磐杯丘陵。
●『日本書紀』巻十七継体天皇二年（戊子五〇八）十二月◆十二月。南海中耽羅人初通百濟國。
★『日本書紀』巻十七継体天皇三年（癸丑五〇九）二月◆三年春二月。遣使于百濟。〈百濟本記云。久羅麻致支彌從日本來。未詳。〉括出在任那日本縣邑百濟百姓浮逃絶貫三四世者並遷百濟附貫也。
★『日本書紀』巻十七継体天皇五年（辛卯五一一）十月◆五年冬十月。遷都山背筒城。
★『日本書紀』巻十七継体天皇六年（壬辰五一二）四月丙寅《六》◆六年夏四月辛酉朔丙寅。遣穗積臣押山使於百濟。仍賜筑紫國馬卅匹。
●『日本書紀』巻十七継体天皇六年（壬辰五一二）十二月◆冬十二月。百濟遣使貢調。別表請任那國上■■。下■■。娑陀。牟婁四縣。■■國守穗積臣押山奏曰。此四縣近連百濟。遠隔日本。旦暮易通。鷄犬難別。今賜百濟合爲同國。固存之策無以過此。然縱賜合國。後世猶危。况爲異場幾年能守。大伴大連金村具得是言。同謨而奏。迺以物部大連麁鹿火宛死宣勅使。物部大連方欲發向難波館宣勅於百濟客。其妻固要曰。夫住吉大神。初以海表金銀之國。高麗百濟新羅任那等。授記胎中譽田天皇。故大后氣長足姫尊。與大臣武内宿禰。毎國初置官家。爲海表之蕃屏。其來尚矣。抑有由焉。縱削賜他違本區域。綿世之刺、■離於口。大連報曰。教示合理。恐背天勅。其妻切諌云。稱疾莫宣。大連依諌。由是改使而宣勅。付賜物并制旨。依表賜任那四縣。大兄皇子前有縁事不關賜國。晩知宣勅。驚悔欲改。令曰。自胎中之帝置官家之國。輕随蕃乞。輙爾賜乎。乃遣日鷹吉士。改宣百濟客。使者答啓。父天皇圖計便宜勅賜既畢。子皇子豈違帝勅妄改而令。必是虚也。縱是實者。持杖大頭打。孰與持杖小頭打痛乎。遂罷。於是或有流言曰。大伴大連與■■國守穗積臣押山受百濟之賂矣。
★『日本書紀』巻十七継体天皇七年（癸巳五一三）六月◆七年夏六月。百濟遣姐彌文貴將軍。洲利即爾將軍。副穗積臣押山。〈百濟本記云。委意斯移麻岐彌。〉貢五經博士段楊爾。別奏云。伴跛國略奪臣國己■之地。伏請。天恩判還本屬。
●『日本書紀』巻十七継体天皇七年（癸巳五一三）八月戊辰《廿六》◆秋八月癸未朔戊申。百濟太子淳陀薨。
●『日本書紀』巻十七継体天皇七年（癸巳五一三）九月◆九月。勾大兄皇子親聘春日皇女。於是月夜清談。不覺天曉。斐然之藻、忽形於言。乃口唱曰。野■磨倶爾。都磨磨祁■泥底、播屡比能。■須我能倶爾爾。倶婆■謎鳴。阿利等枳枳底。與慮志謎鳴。阿利等枳枳底莽紀佐倶。避能伊陀圖鳴飫斯毘羅枳。倭例以梨魔志。阿都圖■。都麼怒■底。魔倶■圖■。都麼怒■■底。伊慕我堤鳴。倭例魔柯斯毎。倭我堤嗚麼。伊慕爾魔柯斯毎。麼左棄逗■。多多企阿藏播梨。矢■矩矢慮。于魔伊禰矢度爾。爾播都等■。柯稽播儺倶儺梨、奴都等利。枳蟻矢播等余武。婆■稽矩謨。伊麻娜以幡孺底。阿開爾啓梨。倭蟻慕。妃和唱曰。■母■矩能。簸都細能■婆■。那峨例倶屡。駄開能。以矩美娜開余嚢開。謨等等陛嗚麼。■等爾都倶■。須衛陛嗚麼。府曳爾都倶■。府企儺須。美母盧我紆陪爾。能朋梨陀致倭我彌細麼。都奴娑播符。以簸例能伊聞能。美那矢駄府紆嗚謨。紆陪■堤堤那皚矩。野須美矢矢。倭我於朋枳美能。於魔細屡。娑佐羅能美於寐能。武須彌陀例。駄例夜矢比等母。紆陪■泥堤那皚矩。
●『日本書紀』巻十七継体天皇七年（癸巳五一三）十一月乙卯《五》◆冬十一月辛亥朔乙卯。於朝庭引列百濟姐彌文貴將軍。斯羅■得至。安羅辛已奚及賁巴委佐。伴跛既殿奚及竹■至等。奉宣恩勅。以己■帶沙賜百濟國。
◎『日本書紀』巻十七継体天皇七年（癸巳五一三）十一月是月◆是月。伴跛國遣■攴。獻珍寶乞己■之地。而終不賜國。
●『日本書紀』巻十七継体天皇七年（癸巳五一三）十二月戊子《八》◆十二月辛巳朔戊子。《八》詔曰。朕承天緒。獲保宗廟。兢兢業業。間者天下安靜。海内清平。屡致豐年。頻使饒國。懿哉摩呂古。示朕心於八方。盛哉勾大兄。光吾風於萬國。日本色色。名擅天下。秋津赫赫。譽重王畿。所寶惟賢。爲善最樂。聖化憑茲遠扇。玄功藉此長懸。寔汝之力。宜處春宮。助朕於仁。翼吾補闕。
★『日本書紀』巻十七継体天皇八年（甲午五一四）正月◆八年春正月。太子妃春日皇女。晨朝晏出。有異於常。太子意疑入殿而見。妃臥床涕泣。■痛不能自勝。太子恠問曰。今旦涕泣有何恨乎。妃曰。非餘事也。唯妾所悲者。飛天之鳥爲愛養兒。樹巓作巣。其愛深矣。伏地之蟲爲護衛子。土中作窟。其護厚焉。乃至於人豈得無慮。無嗣之恨方鍾太子。妾名随絶。』於是太子感痛而奏天皇。詔曰。朕子麻呂古。汝妃之詞深稱於理。安得空爾無答慰乎。宜賜匝布屯倉表妃名於萬代。
▲『日本書紀』巻十七継体天皇八年（甲午五一四）三月◆三月。伴跛築城於子呑帶沙。而連滿奚。置烽候邸閣。以備日本。得築城於爾列比。麻須比。而■麻且奚・推封。聚士卒兵器以逼新羅。駈略子女剥掠村邑。凶勢所加。■有遺類。夫暴虐奢侈。悩害侵凌。誅殺尤多。不可詳載。
★『日本書紀』巻十七継体天皇九年（乙未五一五）二月丁丑《四》◆九年春二月甲戌朔丁丑。百濟使者文貴將軍等請罷。仍勅副物部連〈闕名。〉遣罷歸之。〈百濟本記云。物部至至連。〉
◎『日本書紀』巻十七継体天皇九年（乙未五一五）二月是月◆是月。到于沙都嶋。傳聞。伴跛人懷恨御毒。恃強縱虐。故物部連率舟師五百。直詣帶沙江。文貴將軍自新羅去。
●『日本書紀』巻十七継体天皇九年（乙未五一五）四月◆夏四月。物部連於帶沙江停住六日。伴跛興師往伐。逼脱衣裳劫掠所賚。盡燒帷幕。物部連等怖畏逃遁。僅存身命泊■慕羅。〈■慕羅。嶋名也。〉
★『日本書紀』巻十七継体天皇十年（丙申五一六）五月◆十年夏五月。百濟遣前部木■不麻甲背。迎勞物部連等於己■。而引導入國。群臣各出衣裳斧鐵帛布。助加國物積置朝廷。慰問慇懃。賞祿優節。
▲『日本書紀』巻十七継体天皇十年（丙申五一六）九月◆秋九月。百濟遺州利即次將軍副物部連來謝賜己■之地。別貢五經博士漢高安茂請代博士段楊爾。依請代之。
▲『日本書紀』巻十七継体天皇十年（丙申五一六）戊寅《十四》◆戊寅。百濟遺灼莫古將軍。日本斯那奴阿比多。副高麗使安定等。來朝結好。
★『日本書紀』巻十七継体天皇十二年（戊戌五一八）三月甲子《九》◆十二年春三月丙辰朔甲子。遷都弟國。
★『日本書紀』巻十七継体天皇十七年（癸卯五二三）五月◆十七年夏五月。百濟國王武寧薨。
★『日本書紀』巻十七継体天皇十八年（甲辰五二四）正月◆十八年春正月。百濟太子明即位。
★『日本書紀』巻十七継体天皇二十年（丙午五二六）九月己酉《十三》◆廿年秋九月丁酉朔己酉。遷都磐余玉穗。〈一本云。七年也。〉
★『日本書紀』巻十七継体天皇二一年（丁未五二七）九月甲午《三》◆廿一年夏六月壬辰朔甲午。近江毛野臣率衆六萬。欲往任那爲復興建新羅所破南加羅。喙己呑而合任那。於是筑紫國造磐井陰謨叛逆。猶豫經年。恐事難成恒伺間隙。新羅知是。密行貨賂于磐井所。而勸防遏毛野臣軍。於是磐井掩據火豐二國。勿使修職。外逢海路誘致高麗百濟新羅任那等國年貢職船。内遮遣任那毛野臣軍。亂語揚言曰。今爲使者。昔爲吾伴。摩肩觸肘共器同食。安得率爾爲使俾余自伏爾前。遂戰而不受。驕而自矜。是以。毛野臣乃見防遏中途淹滯。天皇詔大伴大連金村。物部大連麁鹿火。許勢大臣男人等曰。筑紫磐井反掩。有西戎之地。今誰可將者。大伴大連等僉曰。正直仁勇通於兵事。今無出於麁鹿火右。天皇曰。可。
●『日本書紀』巻十七継体天皇二十年（丙午五二六）辛卯朔◆秋八月辛卯朔。詔曰。咨大連茲惟磐井弗率。汝徂征。物部麁鹿火大連再拜言。嗟夫磐井西戎之奸猾。負川阻而不庭。憑山峻而稱亂。敗徳反道。侮■自賢。在昔道臣、爰及室屋。助帝而罸。拯民塗炭。彼此一時。唯天所賛。臣恒所重。能不恭伐。詔曰。良將之軍也。施恩推惠。恕己治人。攻如河决。戰如風發。重詔曰。大將民之司命。社稷存亡。於是乎在。勗哉。恭行天罸。天皇親操斧鉞。授大連曰。長門以東朕制之。筑紫以西汝制之。專行賞罸。勿煩頻奏。
★『日本書紀』巻十七継体天皇二二年（戊申五二八）十一月甲子《十一》◆廿二年冬十一月甲寅朔甲子。大將軍物部大連麁鹿火親與賊帥磐井交戰於筑紫御井郡。旗鼓相望。埃塵相接。決機兩陣之間不避萬死之地。遂斬磐井。果定橿場。
●『日本書紀』巻十七継体天皇二二年（戊申五二八）十二月◆十二月。筑紫君葛子恐坐父誅。獻糟屋屯倉。求贖死罪。
★『日本書紀』巻十七継体天皇二三年（己酉五二九）三月◆廿三年春三月。百濟王謂下■■國守穗積押山臣曰。夫朝貢使者恒避嶋曲〈謂海中嶋曲碕岸也。俗云美佐祁。〉毎苦風波。因茲濕所賚。全壌無色。請以加羅多沙津爲臣朝貢津路。是以。押山臣爲請聞奏。
◎『日本書紀』巻十七継体天皇二三年（己酉五二九）三月是月◆是月。遣物部伊勢連父根。吉士老等。以津賜百濟王。於是。加羅王謂勅使云。此津從置官家以來。爲臣朝貢津渉。安得輙改賜隣國。違元所封限地。勅使父根等因斯難以面賜。却還大嶋。別遣録史果賜扶余。由是加羅結儻新羅。生怨日本。加羅王娶新羅王女遂有兒息。新羅初送女時。并遣百人。爲女從。受而散置諸懸。令着新羅衣冠。阿利斯等嗔其變服。遣使徴還。新羅大羞。飜欲還女曰。前承汝聘吾便許婚。今既若斯。請還王女。加羅已富利知伽〈未詳。〉報云。配合夫婦。安得更離。亦有息兒。棄之何徃。遂於所經拔刀伽。古跛。布那牟羅三城。亦拔北境五城。
◎『日本書紀』巻十七継体天皇二三年（己酉五二九）三月是月◆是月。遣近江毛野臣使于安羅。勅勸新羅更建南加羅。喙。己呑。百濟遣將軍君尹貴。麻那。甲背。麻鹵等往赴安羅式聽詔勅。新羅恐破蕃國官家。不遣大人。而遣夫智奈麻禮。奚奈麻禮等往赴安羅。式聽詔勅。於是。安羅新起高堂。引昇勅使。國主随後昇階。國内大人預昇堂者一二。百濟使將軍君等在於堂下。凡數月。再三謨謀乎堂上。將軍君等恨在庭焉。
●『日本書紀』巻十七継体天皇二三年（己酉五二九）四月戊子《七》◆夏四月壬午朔戊子。任那王己能末多干岐來朝。〈言己能末多者。蓋阿利斯等也。〉啓大伴大連金村曰。夫海表諸蕃。自胎中天皇置内官家不棄本土。因封其地良有以也。今新羅違元所賜封限。數越境以來侵。請奏天皇救助臣國。大伴大連依乞奏聞。
◎『日本書紀』巻十七継体天皇二三年（己酉五二九）四月是月◆是月。遣使送己能末多干岐并詔在任那近江毛野臣。推問所奏和解相疑。於是。毛野臣次于熊川。〈一本云。次于任那久斯牟羅。〉召集新羅。百濟二國之王。新羅王佐利遲遣久遲布禮。〈一本云。久禮爾師知于奈師磨里。〉百濟遣恩率彌騰利。赴集毛野臣所而二王不自來參。毛野臣大怒責問二國使云。以小事大天之道也。〈一本云。大木端者以大木續之。小木端以小木續之。〉何故二國之王不躬來集受天皇勅輕遣使乎。今縱汝王自來聞勅。吾不肯勅。必追逐退。久遲布禮。恩率彌騰利。心懷怖畏。各歸召王。由是。新羅改遣其上臣伊叱夫禮智干岐〈新羅以大臣爲上臣。一本云。伊叱夫禮知奈末。〉率衆三千來請聽勅。毛野臣遥見兵仗圍続。衆數千人。自熊川入任那己利城。伊叱夫禮智干岐次于多多羅原。不敢歸。待三月。頻請聞勅終不肯宣。伊叱夫禮智所將士卒等。於聚落乞食。相過毛野臣■人河内馬飼首御狩。御狩入隱他門。待乞者過捲手遥撃乞者。見云。謹待三月。佇聞勅旨。尚不肯宣。悩聽勅使。乃知欺誑誅戮上臣矣。乃所見具述上臣。上臣抄掠四村。〈金官。背伐。安多。委陀。是爲四村。一本云。多多羅。須那羅。和多。費智爲四村也。〉盡將人物入其本國。或曰。多多羅等四村之所掠者。毛野臣之過也。
●『日本書紀』巻十七継体天皇二三年（己酉五二九）九月◆秋九月。巨勢男人大臣薨。
★『日本書紀』巻十七継体天皇二四年（庚戌五三〇）二月丁未朔◆廿四年春二月丁未朔。詔曰。自磐余彦之帝。水間城之王。皆頼博物之臣。明哲之佐。故道臣陳謨而神日本以盛。大彦申略而膽瓊殖用隆。及乎繼體之君。欲立中興之功者。曷甞不頼賢哲之謨謀乎。爰降小泊瀬天皇之王天下。幸承前聖隆平日久。俗漸蔽而不寤。政浸衰而不改。但須其人各以類進。有大略者。不問其所短。有高才者。不非其所失。故獲奉宗廟不危社稷。由是觀之。豈非明佐。朕承帝業於今廿四年。天下清泰内外無虞。土壤膏腴。穀稼有實。竊恐元元由斯生俗。藉此成驕。故令人擧廉節。宣揚大道。流通鴻化。能官之事。自古爲難。爰曁朕身豈不愼歟。
●『日本書紀』巻十七継体天皇二四年（庚戌五三〇）九月◆秋九月。任那使奏云。毛野臣遂於久斯牟羅起造舍宅。淹留二歳。〈一本云。三歳者。連去來年數也。〉懶聽政焉。爰以日本人與任那人。頻以兒息諍訟難決。元無能判。毛野臣樂置誓湯曰。實者不爛虚者。必爛。是以投湯爛死者衆。又殺吉備韓子那多利。斯布利。〈大日本人娶蕃女所生爲韓子也。。恒悩人民終無和解。於是。天皇聞其行状遣人徴入。而不肯來。願以河内母樹馬飼首御狩。奉詣於京而奏曰。臣未成勅旨還入京郷。勞往虚歸。慚惡安措。伏願。陛下待成國命。入朝謝罪。奉使之後。更自謨曰。其調吉士亦是皇華之使。若先吾取歸。依實奏聞。吾之罪過必應重矣。乃遣調吉士。率衆守伊斯枳牟羅城。於是阿利斯等知其細碎爲事不務所期。頻勸歸朝。尚不聽還。由是悉知行迹。心生飜背。乃遣久禮斯己母。使于新羅請兵。奴須久利使于百濟請兵。毛野臣聞百濟兵來。迎討背評。〈背評地名。亦名能備己富里也。〉傷死者半。百濟則捉奴須久利。■械枷鎖而共新羅圍城。責罵阿利斯等曰。可出毛野臣。毛野臣嬰城自固。勢不可擒。於是二國圖度便地淹留弦晦。筑城而還。號曰久禮牟羅城。還時觸路拔騰利枳牟羅。布那牟羅。牟雌枳牟羅。阿夫羅。久知波多枳五城。
●『日本書紀』巻十七継体天皇二四年（庚戌五三〇）十月◆冬十月。調吉士至自任那。奏言。毛野臣爲人傲恨不閑治體。竟無和解。擾亂加羅。又■儻任意而思不防患。故遣目頬子徴召。〈目頬子。未詳也。〉
☆『日本書紀』巻十七継体天皇二四年（庚戌五三〇）是歳◆是歳。毛野臣被召。到于對馬逢疾而死。送葬尋河而人近江。其妻歌曰。比羅■駄唹。輔曳輔枳能朋樓。阿苻美能野。■那能倭倶吾伊。輔曳府枳能朋樓。目頬子初到任那時。在彼郷家等贈歌曰。柯羅屡爾嗚。以柯爾輔居等所。梅豆羅古枳駄樓。武■左屡樓。以祇能和駄■嗚。梅豆羅古枳駄樓。
★『日本書紀』巻十七継体天皇二五年（辛亥五三一）二月◆廿五年春二月。天皇病甚。
▲『日本書紀』巻十七継体天皇二五年（辛亥五三一）二月丁未《七》◆丁未。天皇崩于磐余玉穗宮。時年八十二。
●『日本書紀』巻十七継体天皇二五年（辛亥五三一）冬十二月庚子《五》◆冬十二月丙申朔庚子。葬于藍野陵。〈或本云。天皇廿八年歳次甲寅崩。而此云。廿五年歳次辛亥崩者。取百濟本記爲文。其文云。大歳辛亥三月。師進至于安羅營乞
。是月。高麗弑其王安。又聞。日本天皇及太子皇子倶崩薨。由此而。辛亥之歳當廿五年矣。後勘校者知之也。〉
