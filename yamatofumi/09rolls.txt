◇『日本書紀』巻九神功皇后巻首◆日本書紀卷第九　
氣長足姫尊　神功皇后
※『日本書紀』巻九神功皇后摂政前紀◆氣長足姫尊。稚日本根子彦太日日天皇之曾孫。氣長宿禰王之女也。母曰葛城高■媛。★足仲彦天皇二年（己酉一九三）立爲皇后。幼而聰明叡智。貌容壯麗。父王異焉。
★『日本書紀』巻九神功皇后摂政前紀仲哀天皇九年（庚辰二〇〇）二月◆九年（庚辰二〇〇）春二月。足仲彦天皇崩於筑紫橿日宮。時皇后傷天皇不從神教而早崩以爲。知所崇之神。欲求財寶國。是以。命群臣及百寮。以解罪改過。更造齋宮於小山田邑。
●『日本書紀』巻九神功皇后摂政前紀仲哀天皇九年（庚辰二〇〇）三月壬申朔◆三月壬申朔。皇后選吉日入。齋宮。親爲神主。則命武内宿禰令撫琴。喚中臣烏賊津使主爲審神者。因以千■高■置琴頭尾。而請曰。先日教天皇者誰神也。願欲知其名。逮于七日七夜。乃答曰。神風伊勢國之百傳度逢縣之拆鈴五十鈴宮所居神。名撞賢木嚴之御魂天疎向津媛命焉。亦問之。除是神復有神乎。答曰。幡荻穂出吾也。於尾田吾田節之淡郡所居神之有也。問亦有耶。答曰。天事代於虚事代玉籤入彦嚴之事代主神有之也。問亦有耶。答曰。有無之不知焉。於是。審神者曰。今不答而更後有言乎。則對曰於日向國橘小門之水底。所居而水葉稚之出居神。名表筒男。中筒男。底筒男神之有也。問亦有耶。答曰。有無之不知焉。遂不言且神矣。時得神語隨教而祭。然後遣吉備臣祖鴨別。令撃熊襲國。未經浹辰而自服焉。且荷持田村〈荷持。此云能登利。〉有羽白熊鷲者。其爲人強健。亦身有翼。能飛以高翔。是以不從皇命。毎略盜人民。
▲『日本書紀』巻九神功皇后摂政前紀仲哀天皇九年（庚辰二〇〇）三月戊子《十七》◆戊子。皇后欲撃熊鷲而自橿日宮遷于松峽宮。時飄風忽起。御笠堕風。故時人號其處曰御笠也。
▲『日本書紀』巻九神功皇后摂政前紀仲哀天皇九年（庚辰二〇〇）三月辛卯《廿》◆辛卯。至層増岐野即擧兵撃羽白熊鷲而滅之。謂左右曰。取得熊鷲我心則安。故號其處曰安也。
▲『日本書紀』巻九神功皇后摂政前紀仲哀天皇九年（庚辰二〇〇）三月丙申《廿五》◆丙申。轉至山門縣。則誅土蜘蛛田油津媛。時田油媛之兄夏羽。興軍而迎來。然聞其妹被誅而逃之。
●『日本書紀』巻九神功皇后摂政前紀仲哀天皇九年（庚辰二〇〇）四月甲申《三》◆夏四月壬寅朔甲辰。北到火前國松浦縣。而進食於玉嶋里小河之側。於是皇后勾針爲鈎。取粒爲餌。抽取裳縷爲緡登河中石上。而投鈎祈之曰。朕西欲求財國。若有成事者河魚飮鈎。因以擧竿。乃獲細鱗魚。時皇后曰。希見物也。〈希見。此云梅豆邏志。〉故時人號其處曰梅豆羅國。今謂松浦訛焉。是以其國女人。毎當四月上旬。以鈎投河中。捕年魚於今不絶。唯男夫雖釣以不能獲魚。』既而皇后則識神教有驗。更祭祀神祗。躬欲西征。爰定神田而佃之。時引儺河水欲潤神田而掘溝。及于迹驚崗。大磐塞之不得穿溝。皇后召武内宿禰。捧釼鏡令祷祈神祗。而求通溝。則當時。雷電霹靂。蹴裂其磐。令通水。故時人號其溝曰裂田溝也。』皇后還詣橿日浦。解髮臨海曰。吾被神祗之教。頼皇祖之靈。浮渉滄海。躬欲西征。是以今頭滌海水。若有驗者。髮自分爲兩。即入海洗之。髮自分也。皇后便結分髮而爲髻。因以謂群臣曰。夫興師動衆。國之大事。安危成敗必在於斯。今有所征伐。以事付群臣。若事不成者。罪有於群臣。是甚傷焉。吾婦女之加以不肖。然暫假男貌。強起雄略。上蒙神祗之靈。下藉群臣之助。振兵甲而度嶮浪。整艫船以求財土。若事就者群臣共有功。事不就者吾獨有罪。既有此意其共議之。群臣皆曰。皇后爲天下計所以安宗廟社稷。且罪不及于臣下。頓首奉詔。
●『日本書紀』巻九神功皇后摂政前紀仲哀天皇九年（庚辰二〇〇）九月己卯《十》◆秋九月庚午朔己卯。令諸國集船舶練兵甲。時軍卒難集。皇后曰。必神心焉。則立大三輪社以奉刀矛矣。軍衆自聚。於是使吾瓮海人烏摩呂出於西海。令察有國耶。還曰。國不見也。又遣磯鹿海人名草而令覩。數日還之曰。西北有山。帶雲横■。蓋有國乎。爰卜吉日。而臨發有日。時皇后親執斧令三軍曰。金鼓無節。旌旗錯亂。則士卒不整。貪財多欲。懷私内顧。必爲敵所虜。其敵少而勿輕。敵強而無屈。則暴勿聽。自服勿殺。遂戰勝者必有賞。背走者自有罪。既而神有誨曰。和魂服王身而守壽命。荒魂爲先鋒而導師船。〈和魂。此云珥岐瀰多摩。荒魂。此云阿邏瀰多摩。〉即得神教而拜禮之。因以依網吾彦男垂見爲祭神主。于時也。適當皇后之開胎。皇后則取石挿腰。而祈之曰。事竟還日。産於茲土。其石今在于伊覩縣道邊。既而則■荒魂爲軍先鋒。請和魂爲王船鎭。
●『日本書紀』巻九神功皇后摂政前紀仲哀天皇九年（庚辰二〇〇）十月辛丑《三》◆冬十月己亥朔辛丑。從和珥津發之。時飛廉起風。陽侯擧浪。海中大魚悉浮扶船。則大風順吹。帆舶隨波。不勞■楫。便到新羅。時隨船潮浪達逮國中。即知。天神地祇悉助歟。新羅王於是戰戰栗栗。■身無所。則集諸人曰。新羅之建國以來。未甞聞海水凌國。若天運盡之國爲海乎。是言未訖間。船師滿海。旌旗耀日。鼓吹起聲。山川悉振。新羅王遥望以爲。非常之兵。將滅己國。■焉失志。乃今醒之曰。吾聞。東有神國。謂日本。亦有聖王。謂天皇。必其國之神兵也。豈可擧兵以距乎。即素旆而自服。素組以面縛。封圖籍。降於王船之前。因以叩頭之曰。從今以後。長與乾坤。伏爲飼部。其不乾船柁。而春秋獻馬梳及馬鞭。復不煩海遠。以毎年貢男女之調。則重誓之曰。非東日更出西。且除阿利那禮河返以之逆流及河石昇爲星辰。而殊闕春秋之朝。怠廢梳鞭之貢。天神地祇共討焉。時或曰。欲誅新羅王。於是皇后曰。初承神教。將授金銀之國。又號令三軍曰。勿殺自服。今既獲財國。亦人自降服。殺之不祥。乃解其縛爲飼部。遂入其國中。封重寶府庫。收圖籍文書。即以皇后所杖矛。樹於新羅王門。爲後葉之印。故其矛今猶樹于新羅王之門也。爰新羅王波沙寐錦。即以微叱己知波珍干岐爲質。仍齎金銀彩色及綾羅■絹。載于八十艘船。令從官軍。是以。新羅王常以八十船之調。貢于日本國。其是之縁也。於是高麗。百濟二國王。聞新羅收圖籍降於日本國。密令伺其軍勢。則知不可勝。自來于營外。叩頭而款曰。從今以後。永稱西蕃。不絶朝貢。故因以定内官家。是所謂之三韓也。皇后從新羅還之。
●『日本書紀』巻九神功皇后摂政前紀仲哀天皇九年（庚辰二〇〇）十二月辛亥《十四》◆十二月戊戌朔辛亥。生譽田天皇於筑紫。故時人號其産處曰宇瀰也。〈一云。足仲彦天皇居筑紫橿日宮。是有神託沙麼縣主祖。内避高國避高松屋種。以誨天皇曰。御孫尊也。若欲尋寶國耶。將現授之。便復曰。琴將來以進于皇后。則隨神言而皇后撫琴。是神託皇后。以誨之曰。今御孫尊所望之國。譬如鹿角以無實國也。其今御孫尊所御之船。及穴戸直踐立所貢之水田名大田。爲幣能祭我者。則如美女之　。而金銀多之眠炎國以授御孫尊。時天皇對神曰。其雖神何謾語耶。何處將有國。且朕所乘船既奉於神。朕乘曷船。然未知誰神。願欲知其名。時神稱其名曰。表筒雄。中筒雄。底筒雄。如是稱三神名。且重曰。吾名向匱男聞襲大歴五御魂速狹騰尊也。時天皇謂皇后曰。聞惡事之言坐婦人乎。何言速狹騰也。於是神謂天皇曰。汝王如是不信。必不得其國。唯今皇后懷姙之子。蓋有獲歟。是夜天皇忽病發以崩之。然後皇后隨神教而祭。則皇后爲男束裝。征新羅。時神導之。由是隨船浪之遠及于新羅國中。於是新羅王宇流助富利智干。參迎跪之。取王船既叩頭曰。臣自今以後。於日本國所居神御子。爲内官家。無絶朝貢。一云。禽獲新羅王詣于海邊。拔王■肋令匍匐石上。俄而斬之埋沙中。則留一人。爲新羅宰而還之。然後新羅王妻不知埋夫屍之地。獨有誘宰之情。乃誂宰曰。汝當令識埋王屍之處。必篤報之。且吾爲汝妻。於是宰信誘言。密告埋屍之處。則王妻與國人。共議之殺宰。更出王屍葬於他處。時取宰屍。埋于王墓土底。以擧王■■其上曰。尊卑次第固當如此。於是天皇聞之。重發震忿。大起軍衆。欲頓滅新羅。是以軍船滿海而詣之。是時。新羅國人悉懼不知所如。則相集共議之。殺王妻以罪。〉於是。從軍神表筒男。中筒男。底筒男。三神誨皇后曰。我荒魂令祭於穴門山田邑也。時穴門直之祖踐立。津守連之祖田裳見宿禰。啓于皇后曰。神欲居之地必宜奉定。則以踐立爲祭荒魂之主仍祠立於穴門山田邑。
★『日本書紀』巻九神功皇后摂政元年（辛巳二〇一）二月◆爰伐新羅之明年春二月。皇后領群卿及百寮。移于穴門豐浦宮。即收天皇之喪。從海路以向京。時■坂王。忍熊王。聞天皇崩。亦皇后西征并皇子新生。而密謀之曰。今皇后有子。群臣皆從焉。必共議之立幼主。吾等何以兄從弟乎。乃詳爲天皇作陵。詣播磨興山陵於赤石。仍編船■于淡路嶋。運其嶋石而造之。則毎人令取丘而待皇后。於是犬上君祖倉見別。與吉師祖五十狹茅宿禰。共隷于■坂王。因以爲將軍。令興東國兵。時■坂王。忍熊王。共出菟餓野。而祈狩之曰。〈祈狩。此云于氣比餓利。〉若有成事。必獲良獸也。二王各居假■。赤猪忽出之登假■。咋■坂王而殺焉。軍士悉慄也。忍熊王謂倉見別曰。是事大怪也。於此不可待敵。則引軍更返屯於住吉。時皇后聞忍熊王起師以待之。命武内宿禰懷皇子。横出南海泊于紀伊水門。皇后之船直指難波。于時皇后之船廻於海中以不能進。更還務古水門而卜之。於是天照大神誨之曰。我之荒魂不可近皇居。當居御心廣田國。即以山背根子之女葉山媛令祭。亦稚日女尊誨之曰。吾欲居活田長峽國。因以海上五十狹茅令祭。亦事代主尊誨之曰。祠吾于御心長田國。則以葉山媛之弟長媛令祭。亦表筒男。中筒男。底筒男。三神誨之曰。吾和魂宜居大津渟中倉之長峽。便因看徃來船。於是隨神教以鎭坐焉。則平得度海。忍熊王復引軍退之。到菟道而軍之。皇后南詣紀伊國。會太子於日高。以議及群臣。遂欲攻忍熊王。更遷小竹宮。〈小竹。此云之努。〉』適是時也。晝暗如夜。已經多日。時人曰。常夜行之也。皇后問紀直祖豐耳曰。是恠何由矣。時有一老父曰。傳聞。如是恠謂阿豆那此之罪也。問。何謂也。對曰。二社祝者共合葬歟。因以令推問。巷里有一人曰。小竹祝與天野祝共爲善友。小竹祝逢病而死之。天野祝血泣曰。吾也生爲交友。何死之無同穴乎。則伏屍側而自死。仍合葬焉。蓋是之乎。乃開墓視之實也。故更改棺■。各異處以埋之。則日暉炳。日夜有別。
●『日本書紀』巻九神功皇后摂政元年（辛巳二〇一）三月庚子《五》◆三月丙申朔庚子。命武内宿禰。和珥臣祖武振熊。率數萬衆。令撃忍熊王。爰武内宿禰等選精兵。從山背出之。至菟道以屯河北。忍熊王出營欲戰。時有熊之凝者。爲忍熊王軍之先鋒。〈熊之凝者。葛野城首之祖也。一云。多呉吉師之遠祖也。一云多呉吾師之遠祖也〉則欲勸己衆。因以高唱之歌曰。烏智箇多能。阿邏々麻菟麼邏。摩菟麼邏珥。和多利喩祇■。菟區喩彌珥。末利椰塢多具陪。宇摩比等破。于摩譬苔奴知野。伊徒姑播茂。伊徒姑奴池。伊裝阿波那和例波。多摩岐波屡。于池能阿層餓波邏濃知波。異佐誤阿例椰。伊裝阿波那和例波。時武内宿禰令三軍悉令椎結。因以號令曰。各儲弦藏于髮中。且佩木刀。既而擧皇后之命。誘忍熊王曰。吾勿貧天下。唯懷幼王從君王者也。豈有距戰耶。願共絶弦。捨兵與連和焉。然則君王登天業以安席高枕專制萬機。則顯令軍中。悉斷弦解刀。投於河水。忍熊王信其誘言。悉令軍衆。解兵投河水。而斷弦。爰武内宿禰令三軍。出儲弦更張。以佩眞刀。度河而進之。忍熊王知被欺。謂倉見別。五十狹茅宿禰曰。吾既被欺。今無儲兵。豈可得戰乎。曳兵稍退。武内宿禰出精兵而追之。適遇于逢坂以破。故號其處曰逢坂也。軍衆走之。及于狹狹浪栗林而多斬。於是。血流溢栗林。故惡是事至于今。其栗林之菓不進御所也。忍熊王逃無所入。則喚五十狹茅宿禰。而歌之曰。伊裝阿藝。伊佐智須區禰。多摩枳波屡。于知能阿曾餓。勾夫菟智能。伊多■於破孺破。珥倍廼利能。介豆岐齊奈。則共沈瀬田濟而死之。于時武内宿禰歌之曰。阿布彌能彌。齊多能和多利珥。伽豆區苔利。梅珥志彌曳泥麼。異枳廼倍呂之茂。於是探其屍而不得也。然後。數日之出於菟道河。武内宿禰亦歌曰。阿布瀰能瀰。齊多能和多利珥。介豆區苔利。多那伽瀰須疑■。于泥珥等邏倍菟。
●『日本書紀』巻九神功皇后摂政元年（辛巳二〇一）十月甲子《二》◆冬十月癸亥朔甲子。群臣尊皇后曰皇太后。★是年也太歳辛巳。則爲攝政元年。
★『日本書紀』巻九神功皇后摂政二年（辛巳二〇二）十一月甲午《八》◆二年冬十一月丁亥朔甲午。葬天皇於河内國長野陵。
★『日本書紀』巻九神功皇后摂政三年（癸未二〇三）正月戊子《三》◆三年春正月丙戌朔戊子。立譽田別皇子。爲皇太子。因以都於磐余。〈是謂若櫻宮。〉
五年春三月癸卯朔己酉。《七》新羅王遣汗禮斯伐。毛麻利叱智。富羅母智等朝貢。仍有返先質微叱許智伐旱之情。是以誂許智伐旱而紿之曰。使者汗禮斯伐。毛麻利叱智等告臣曰。我王以坐臣久不還而悉沒妻子爲孥。冀　還本土。知虚實而請焉。皇太后則聽之。因以副葛城襲津彦而遣之。共到對馬宿于鋤海水門。時新羅使者毛麻利叱智等。竊分船及水手。載微叱旱岐令逃於新羅。乃造蒭靈置微叱許智之床。詳爲病者。告襲津彦曰。微叱許智忽病之將死。襲津彦使人。令看病者。既知欺而捉新羅使者三人。納檻中以火焚而殺。乃詣新羅。次于蹈鞴津。拔草羅城還之。是時俘人等。今桑原。佐糜。高宮。忍海。凡四邑漢人等之始祖也。
★『日本書紀』巻九神功皇后摂政十三年（癸巳二一三）二月甲子《八》◆十三年春二月丁巳朔甲子。命武内宿禰從太子令拜角鹿笥飯大神。
▲『日本書紀』巻九神功皇后摂政十三年（癸巳二一三）二月己酉《十七》◆癸酉。太子至自角鹿。▼是日。皇太后宴太子於大殿。皇太后擧觴以壽于太子。因以曰。虚能彌企破。和餓彌企那羅儒。區之能伽彌。等虚豫珥伊麻輸。伊破多多須。周玖那彌伽未能。等豫保枳。保枳茂苔陪之。訶武保枳。保枳玖流保之。摩菟利虚辭彌企層。阿佐孺塢齊。佐佐。武内宿禰爲太子答歌之曰。許能彌企塢。伽彌鶏武比等破。曾能菟豆彌。于輸珥多■々。于多比菟菟。伽彌鶏梅伽墓。許能彌企能。阿椰珥于多娜濃芝。作沙。
★『日本書紀』巻九神功皇后摂政三九年（己未二三九）◆卅九年是年也。大歳己未。〈魏志云。明帝景初三年六月。倭女王遣大夫難斗米等。詣郡求詣天子朝獻。太守■夏遣使將送詣京都也。〉
★『日本書紀』巻九神功皇后摂政四十年（庚申二四〇）◆四十年。〈魏志云。正始元年。遣建忠校尉梯携等奉詔書印綬。詣倭國也。〉
★『日本書紀』巻九神功皇后摂政四三年（癸亥二四三）◆四十三年。〈魏志云。正始四年倭王復遣使大夫伊聲者掖耶約等八人上獻。〉
★『日本書紀』巻九神功皇后摂政四六年（丙寅二四六）三月乙亥朔◆四十六年春三月乙亥朔。遣斯摩宿禰于卓淳國。〈斯麻宿禰者。不知何姓人也。〉於是。卓淳王末錦旱岐告斯摩宿禰曰。甲子年七月中。百濟人久■。彌州流。莫古。三人到於我土曰。百濟王聞東方有日本貴國。而遣臣等令朝其貴國。故求道路以至于斯土。若能教臣等令通道路。則我王必深徳君王。時謂久■等曰。本聞東有貴國。然未曾有通。不知其道。唯海達浪嶮。則乘大船僅可得通若雖有路津。何以得達耶。於是久■等曰。然即當今不得通也。不若更還之。備船舶而後通矣。仍曰。若有貴國使人來。必應告吾國。如此乃還。爰斯摩宿禰即以■人爾波移與卓淳人過古二人。遣于百濟國慰勞其王。時百濟肖古王。深之歡喜而厚遇焉。仍以五色綵絹各一疋。及角弓箭。并鐵■四十枚。幣爾波移。便復開寶藏。以示諸珍異曰。吾國多有是珍寶。欲貢貴國不知道路。有志無從。然猶今付使者。尋貢獻耳。於是爾波移奉事而還告志摩宿禰。便自卓淳還之也。
★『日本書紀』巻九神功皇后摂政四七年（丁卯二四七）四月◆四十七年夏四月。百濟王使久■。彌州流。莫古。令朝貢。時新羅國調使與久■共詣。於是。皇太后。太子譽田別尊。大歡喜之曰。先王所望國人今來朝之。痛哉不逮于天皇矣群臣皆莫不流涕。仍検校二國之貢物。於是新羅貢物者珍異甚多。百濟貢物者少賎不良。便問久■等曰。百濟貢物不及新羅。奈之何。對曰。臣等失道至沙比新羅。則新羅人捕臣等禁囹圄。經三月而欲殺。時久■等向天而咒詛之。新羅人怖其呪詛而不殺。則奪我貢物。因以爲己國之貢物。以新羅賎物。相易爲臣國之貢物。謂臣等曰。若誤此辭者。及于還日當殺汝等。故久■等恐怖從耳。是以僅得達于天朝。時皇太后。譽田別尊。責新羅使者。因以祈天神曰。當遣誰人於百濟、將検事之虚實。當遣誰人於新羅。將推問其罪。便天神誨之曰。令武内宿禰行議。因以千熊長彦爲使者。當如所願。〈千熊長彦者。分明不知其姓人。一云。武藏國人。今是額田部槻本首等之始祖也。百濟記云。職麻那那加比跪者。蓋是歟也。〉於是。遣千熊長彦于新羅。責以濫百濟之獻物。
★『日本書紀』巻九神功皇后摂政四九年（己巳二四九）三月◆四十九年春三月。以荒田別。鹿我別爲將軍。則與久■等共勒兵而度之。至卓淳國。將襲新羅。時或曰。兵衆少之。不可破新羅。更復奉上沙白。盖盧。請増軍士。即命木羅斤資。沙沙奴跪。〈是二人不知其姓人也。但木羅斤資者。百濟將也。〉領精兵與沙白。盖盧共遣之。倶集于卓淳。撃新羅而破之。因以平定比自■。南加羅。喙國。安羅。多羅。卓淳。加羅七國。仍移兵西廻至古爰津。屠南蠻。　彌多禮。以賜百濟。於是。其王肖古。及王子貴須。亦領軍來會。時比利。辟中。布彌支。半古四邑自然降服。』是以百濟王父子。及荒田別。木羅斤資等。共會意流村。〈今云州流須祇。〉相見欣感。厚禮送遣之。唯千熊長彦與百濟王。至于百濟國登辟支山盟之。復登古沙山。共居磐石上。時百濟王盟之曰。若敷草爲坐。恐見火燒。且取木爲坐。恐爲水流故居磐石而盟者。示長遠之不朽者也。是以自今以後。千秋萬歳。無絶無窮。常稱西蕃。春秋朝貢。則將千熊長彦。至都下厚加禮遇。亦副久■等。而送之。
★『日本書紀』巻九神功皇后摂政五十年（庚午二五〇）二月◆五十年春二月。荒田別等還之。
●★『日本書紀』巻九神功皇后摂政五十年（庚午二五〇）五月◆夏五月。千熊長彦。久■等至自百濟。於是皇太后歡之問久曰。海西諸韓既賜汝國。今何事以頻復來也。久■等奏曰。天朝鴻澤遠及弊邑。吾王歡喜踊躍不任于心。故因還使。以致至誠。雖逮萬世。何年非朝。皇太后勅云。善哉汝言。是朕懷也。増賜多沙城。爲往還路騨。
★『日本書紀』巻九神功皇后摂政五十年（辛未二五一）三月◆五十一年春三月。百濟王亦遣久■朝貢。於是皇太后語太子及武内宿禰曰。朕所交親百濟國者。是天所致。非由人故。玩好珍物。先所未有。不闕歳時。常來貢献。朕省此款。毎用喜焉。如朕存時。敦加恩惠。即年以千熊長彦。副久■等遣百濟國。因以垂大恩曰。朕從神所驗。始開道路。平定海西。以賜百濟。今復厚結好。永寵賞之。是時百濟王父子。並　致地。啓曰。貴國鴻恩重於天地。何日何時敢有忘哉。聖王在上。明如日月。今臣在下。固如山岳。永爲西蕃。終無貳心。
★『日本書紀』巻九神功皇后摂政五十二年（壬申二五一）九月丙子《十》◆五十二年秋九月丁卯朔丙子。久■等從千熊長彦詣之。則獻七枝刀一口。七子鏡一面。及種種重寶。仍啓曰。臣國以西有水。源出自谷那鐵山。其■七日行之不及。當飮是水。便取是山鐵。以永奉聖朝。乃謂孫枕流王曰。今我所通海東貴國。是天所啓。是以垂天恩。割海西而賜我。由是國基永固。汝當善脩和好。聚歛土物。奉貢不絶。雖死何恨。自是後。毎年相續朝貢焉。
★『日本書紀』巻九神功皇后摂政五五年（乙亥二五五）◆五十五年。百濟肖古王薨。
★『日本書紀』巻九神功皇后摂政五六年（丙子二五六）◆五十六年。百濟王子貴須立爲王。
★『日本書紀』巻九神功皇后摂政六二年（庚午二五〇）二月◆六十二年。新羅不朝。即年遣襲津彦撃新羅。〈百濟記云。壬午年。新羅不奉貴國。貴國遣沙至比跪令討之。新羅人莊餝美女二人。迎誘於津。沙至比跪受其美女。反伐加羅國。加羅國王己本旱岐。及兒百久至。阿首至。國沙利。伊羅麻酒。爾■至等。將其人民。來奔百濟。百濟厚遇之。加羅國王妹既殿至。向大倭啓云。天皇遣沙至比跪。以討新羅。而繩新羅美女捨而不討。反滅我國。兄弟人民皆爲流沈。不任憂思。故以來啓。天皇大怒。既遣木羅斤資。領兵衆來集加羅。復其社稷。一云。沙至比跪知天皇怒。不敢公還。乃自竄伏。其妹有幸於皇宮者。比跪密遣使人間天皇怒解不。妹乃託夢言。今夜夢。見沙至比跪。天皇大怒云。比跪何敢來。妹以皇言報之。比跪知不兔。入石穴而死也。〉
★『日本書紀』巻九神功皇后摂政六四年（甲申二六四）◆六十四年。百濟國貴須王薨。王子枕流王立爲王。
★『日本書紀』巻九神功皇后摂政六五年（乙酉二六五）◆六十五年。百濟枕流王薨。王子阿花年少。叔父辰斯奪立爲王。
★『日本書紀』巻九神功皇后摂政六六年（丙戌二六六）◆六十六年。〈是年。晋武帝泰初二年晉起居注云。武帝泰初二年十月。倭女王遣重貢獻。〉
★『日本書紀』巻九神功皇后摂政六九年（己丑二六九）四月丁丑《十七》◆六十九年夏四月辛酉朔丁丑。皇太后崩於稚櫻宮。〈時年一百歳。〉
●『日本書紀』巻九神功皇后摂政六九年（己丑二六九）十月壬申《十五》◆冬十月戊午朔壬申。葬狹城盾列陵。▼是日。追尊皇太后。曰氣長足姫尊。☆是年也太歳己丑。
