◇『日本書紀』巻十六巻首◆日本書紀卷第十六　小泊瀬稚鷦鷯天皇　武烈天皇
※『日本書紀』巻十六武烈天皇即位前紀◆小泊瀬稚鷦鷯天皇。億計天皇太子也。母曰春日大娘皇后。億計天皇七年。立爲皇太子。長好刑理。法令分明。日晏坐朝幽枉必達。斷獄得情。又頻造諸惡。不脩一善。凡諸酷刑無不親覽。國内居人。咸皆震怖。★十一年（戊寅四九八）八月。億計天皇崩。』大臣平群眞鳥臣。專擅國政。欲王日本。陽爲太子營宮。了即自居。觸事驕慢。都無臣節。於是。太子思欲聘物部麁鹿火大連女影媛。遺媒人向影媛宅期會。影媛會奸眞鳥大臣男鮪。〈鮪。此云茲寐。〉恐違太子所期。報曰。妾望奉待海柘榴市巷。由是太子欲徃期處。遣近侍舎人就平群大臣宅。奉太子命求索官馬。大臣戯言陽進曰。官馬爲誰飼養。随命而已。久之不進。太子懐恨。忍不發顏。果之所期立歌塲衆。〈歌塲。此云宇多我岐。〉執影媛袖躑躅從容。俄而鮪臣來排太子與影媛間立。由是。太子放影媛袖移廻向。前立直當鮪。歌曰。之褒世能。儺鳴理鳴彌黎麼。阿蘇寐倶屡。思寐我簸多泥爾。都都摩陀■理彌喩。〈一本。以之褒世。易彌儺斗。〉鮪答歌曰。飫濔能古能。耶陛耶■羅■枳。瑜屡世登耶濔古。太子歌曰。飫褒陀■鳴。多黎播枳多■■。農■儒登慕。須衞婆陀志■謀。阿波夢登茹於謀賦。鮪臣答歌曰。飫褒枳瀰能。耶陛能矩瀰■枳。■■梅謄謀。儺嗚阿摩之耳彌。■■農倶彌柯枳。太子歌曰。於彌能姑能。耶賦能之魔柯枳。始陀騰余濔。那爲我輿釐據魔。耶黎夢之魔柯枳。〈一本。以耶賦能之魔柯枳。易耶陛■羅■枳。〉太子贈影媛歌曰。擧騰我瀰爾。枳謂屡箇皚比謎。施摩儺羅磨。婀我褒屡■摩能。婀波寐之羅陀魔。鮪臣爲影媛答歌曰。於褒枳瀰能。瀰於寐能之都波柁。夢須寐陀黎。陀黎耶始比登謀。阿避於謀婆儺倶爾。太子甫知鮪曾得影媛。悉覺父子無敬之状。赫然大怒。此夜速向大伴金村連宅。會兵計策。大伴連将數千兵。徼之於路。戮鮪臣於乃樂山。〈一本云。鮪宿影媛舍。即夜戮。〉是時。影媛逐行戮處。見是戮已。驚惶失所。悲涙盈目。遂作歌曰。伊須能箇瀰。賦屡嗚須擬底。擧慕摩矩羅。施箇播志須擬。慕能娑幡爾。於褒野該須擬。播屡比能箇須我嗚須擬。逗摩御暮屡。嗚佐褒嗚須擬。■摩該爾播。伊比佐倍母理。■摩暮比爾。瀰逗佐倍母理。儺岐曾褒遲喩倶謀。柯■比謎阿婆例。於是影媛收埋既畢。臨欲還家。悲■而言。苦哉。今日失我愛夫。即便灑涕。愴矣纒心。歌曰。婀嗚爾與志。乃樂能婆娑摩爾。斯斯貮暮能。瀰逗矩陛御暮黎。瀰儺曾々矩。思寐能和倶吾嗚。阿娑理逗那偉能古。●冬十一月戊寅朔戊子。《十一》大伴金村連謂太子曰。眞鳥賊可撃。請討之。太子曰。天下将亂。非希世之雄。不能濟也。能安之者。其在連乎。即與定謀。於是大伴大連率兵自將圍大臣宅。縱火燔之。所■雲靡。眞鳥大臣、恨事不濟。知身難兔。計窮望絶。廣指臨詛。遂被殺戮。及其子弟。詛時。唯忘角鹿海鹽不以爲詛。由是角鹿之鹽爲天皇所食。餘海之臨爲天皇所忌。●十二月。大伴金村連平定賊訖。反政太子。請上尊號曰。今億計天皇子唯有陛下。億兆欣歸。曾無與二。又頼皇天翼戴淨除凶黨。英略雄斷。以盛天威天祿。日本必有主。主日本者非陛下而誰。伏願。陛下仰答靈祗。弘宣景命。光宅日本。誕受銀郷。於是太子命有司設壇塲於泊瀬列城。陟天皇位。遂定都焉。▼是日。以大伴金村連爲大連。
★『日本書紀』巻十六武烈天皇元年（己卯四九九）三月戊寅《二》◆元年春三月丁丑朔戊寅。立春日娘子爲皇后。〈末詳娘子父。〉☆是年也太歳己卯。
★『日本書紀』巻十六武烈天皇二年（庚辰五〇〇）九月◆二年秋九月。刳孕婦之腹而觀其胎。
★『日本書紀』巻十六武烈天皇三年（辛巳五〇一）十月◆三年冬十月。解人指甲使掘暑預。
●『日本書紀』巻十六武烈天皇三年（辛巳五〇一）十一月◆十一月。詔大伴室屋大連。發言濃國男丁。作城像於水派邑。仍曰城上也。
◎『日本書紀』巻十六武烈天皇三年（辛巳五〇一）十一月是月◆是月。百濟意多郎卒。葬於高田丘上。
★『日本書紀』巻十六武烈天皇四年（壬午五〇二）四月◆四年夏四月。抜人頭髮使昇樹巓。■倒樹本。落死昇者爲快。
☆『日本書紀』巻十六武烈天皇四年（壬午五〇二）是歳◆是歳。百濟末多王無道。暴虐百姓。國人遂除而立嶋王。是爲武寧王。〈百濟新撰云。末多王無道暴虐百姓。國人共除。武寧立。諱斯麻王。是混攴王子之子。則末多王異母兄也。混攴向倭時。至筑紫嶋生斯麻王。自嶋還送。不至於京産於嶋。故因名焉。今各羅海中有主嶋。王所産嶋。故百濟人號爲主嶋。今案嶋王。是蓋鹵王之子也。末多王是混攴王之子也。此曰異母兄未詳也。〉
★『日本書紀』巻十六武烈天皇五年（癸未五〇三）六月◆五年夏六月。使人伏入塘■。流出於外。持三刃矛刺殺爲快。
★『日本書紀』巻十六武烈天皇六年（甲申五〇四）九月乙巳朔◆六年秋九月乙巳朔。詔曰。傅國之機。立子爲貴。朕無繼嗣。何以傅名。且依皇舊例。置小泊瀬舍人。使爲代號萬歳難忘者也。
●『日本書紀』巻十六武烈天皇六年（甲申五〇四）十月◆冬十月。百濟國遣麻那君進調。天皇以爲。百濟歴年不脩貢職。留而不放。
★『日本書紀』巻十六武烈天皇七年（乙酉五〇五）二月◆七年春二月。使人昇樹。以弓射墜而咲。
●『日本書紀』巻十六武烈天皇七年（乙酉五〇五）四月◆夏四月。百濟王遣期我君進調。別表曰。前進調使麻那者非百濟國主之骨族也。故謹遣斯我奉事於朝。遂有子。曰法師君。是倭君之先也。
★『日本書紀』巻十六武烈天皇八年（丙戌五〇六）三月◆八年春三月。使女裸形坐平板上。牽馬就前遊牝。觀女不淨。沾濕者殺。不濕者沒爲官婢。以此爲樂。及是時。穿池起苑。以盛禽獸。而好田獵。走狗試馬。出入不時。不避大風甚雨。衣温而忘百姓之寒。食美而忘天下之飢。大進侏儒倡優。爲爛漫之樂。設奇偉之戯。縱靡靡之聲。日夜常與宮人沈湎于酒。以錦繍爲席。衣以綾者衆。
●『日本書紀』巻十六武烈天皇八年（丙戌五〇六）十二月己亥《八》◆冬十二月壬辰朔己亥。天皇崩于列城宮。
