日本書紀巻第十三

雄朝津間稚子宿禰天皇 允恭天皇

雄朝津間稚子宿禰天皇、瑞齒別天皇同母弟也。天皇、自岐㠜至於總角、仁惠儉下、及壯篤病、容止不便。五年春正月、瑞齒別天皇崩。

爰群卿議之曰「方今、大鷦鷯天皇之子、雄朝津間稚子宿禰皇子與大草香皇子、然雄朝津間稚子宿禰皇子、長之仁孝。」卽選吉曰、跪上天皇之璽。雄朝津間稚子宿禰皇子、謝曰「我之不天、久離篤疾、不能步行。且我既欲除病、獨非奏言而密破身治病、猶勿差。由是、先皇責之曰『汝、雖患病縱破身、不孝孰甚於茲矣。其長生之、遂不得繼業。』亦、我兄二天皇、愚我而輕之、群卿共所知。夫天下者大器也、帝位者鴻業也、且民之父母斯則聖賢之職、豈下愚之任乎。更選賢王宜立矣、寡人弗敢當。」

群臣再拜言「夫帝位不可以久曠、天命不可以謙距。今大王留時逆衆不正號位、臣等恐百姓望絶也。願大王雖勞猶卽天皇位。」雄朝津間稚子宿禰皇子曰「奉宗廟社稷重事也。寡人篤疾、不足以稱。」猶辭而不聽。於是、群臣皆固請曰「臣伏計之、大王奉皇祖宗廟最宜稱。雖天下萬民、皆以爲宜。願大王聽之。」

元年冬十有二月、妃忍坂大中姬命、苦群臣之憂吟而親執洗手水進于皇子前、仍啓之曰「大王辭而不卽位、位空之既經年月。群臣百寮、愁之不知所爲。願大王從群望强卽帝位。」然皇子、不欲聽而背居不言。於是、大中姬命惶之、不知退而侍之經四五剋、當于此時季冬之節風亦烈寒、大中姬所捧鋺水溢而腕凝、不堪寒以將死。

皇子顧之驚、則扶起謂之曰「嗣位重事、不得輙就、是以、於今不從。然今群臣之請、事理灼然、何遂謝耶。」爰大中姬命仰歡、則謂群卿曰「皇子將聽群臣之請、今當上天皇璽符。」於是、群臣大喜、卽日捧天皇之璽符、再拜上焉。皇子曰「群卿共爲天下請寡人、寡人何敢遂辭。」乃卽帝位。是年也、太歲壬子。

二年春二月丙申朔己酉、立[二]忍坂大中姬[一]爲[二]皇后[一]、是日、爲[二]皇后[一]定[二]刑部[一]。皇后生[二]木梨輕皇子・名形大娘皇女・境黑彥皇子・穴穗天皇・輕大娘皇女・八釣白彥皇子・大泊瀬稚武天皇・但馬橘大娘皇女・酒見皇女[一]。初皇后隨母在家、獨遊苑中、時鬪鶏國造、從傍徑行之、乘馬而莅籬、謂皇后嘲之曰「能作園乎、汝者也。」汝、此云那鼻苔也。且曰「壓乞、戸母、其蘭一莖焉。」壓乞、此云異提。戸母、此云覩自。皇后則採一根蘭、與於乘馬者、因以、問曰「何用求蘭耶。」乘馬者對曰「行山撥蠛也。」蠛、此云摩愚那岐。時皇后、結之意裏乘馬者辭旡禮、卽謂之曰「首也、余不忘矣。」

是後、皇后登祚之年、覓乘馬乞蘭者而數昔日之罪以欲殺、爰乞蘭者、顙搶地叩頭曰「臣之罪實當萬死。然當其日、不知貴者。」於是皇后、赦死刑、貶其姓謂稻置。

三年春正月辛酉朔、遺[レ]使、求[二]良醫於新羅[一]。秋八月、醫至自新羅、則令治天皇病、未經幾時病已差也。天皇歡之、厚賞醫以歸于國。

四年秋九月辛巳朔己丑、詔曰「上古之治、人民得[レ]所、姓名勿[レ]錯(たがふ)。今朕踐(あまつ)祚(ひつぎ)於茲四年矣、上下相爭、百姓不[レ]安。或誤失[二]己姓[一]。或故認[二]高氏[一]。其不[レ]至[二]於治[一]者、蓋由[レ]是也。朕雖[二]不賢[一]、豈非[レ]正[二]其錯[一]乎。群臣議定奏之。」群臣皆言「陛下舉[レ]失正[レ]枉(まがれる)、而定[二]氏姓[一]者、臣等冒死。」奏可。
戊申、詔曰「群卿百寮及諸國造等、皆各言、或帝皇之裔・或異之天降。然、三才顯分以來多歷萬歲、是以、一氏蕃息更爲萬姓、難知其實。故、諸氏姓人等、沐浴齊戒、各爲盟神探湯。」

則於味橿丘之辭禍戸𥑐、坐探湯瓮而引諸人令赴曰「得實則全、偽者必害。」盟神探湯、此云區訶陀智。或泥納釜煮沸、攘手探湯泥。或燒斧火色、置于掌。於是諸人、各著木綿手繦而赴釜探湯、則得實者自全、不得實者皆傷。是以、故詐者愕然之、豫退無進。自是之後、氏姓自定、更無詐人。

五年秋七月丙子朔己丑、地震。先是、命葛城襲津彥之孫玉田宿禰、主瑞齒別天皇之殯。則當地震夕、遣尾張連吾襲、察殯宮之消息、時諸人悉聚無闕、唯玉田宿禰無之也。吾襲奏言「殯宮大夫玉田宿禰、非見殯所。」則亦遣吾襲於葛城、令視玉田宿禰、是日、玉田宿禰、方集男女而酒宴焉。吾襲、舉狀、具告玉田宿禰。宿禰則畏有事、以馬一匹授吾襲爲禮幣、乃密遮吾襲而殺于道路、卽逃隱武內宿禰之墓域。

天皇聞之、喚玉田宿禰。玉田宿禰疑之、甲服襖中而參赴、甲端自衣中出之。天皇分明欲知其狀、乃令小墾田采女賜酒于玉田宿禰、爰采女分明瞻衣中有鎧而具奏于天皇。天皇設兵將殺、玉田宿禰乃密逃出而匿家。天皇更發卒、圍玉田家而捕之乃誅。冬十有一月甲戌朔甲申、葬[二]瑞齒別天皇于耳原陵[一]。

七年冬十二月壬戌朔、讌(うたげ)[二]于新(にひ)室(むろ)[一]。天皇親之撫琴、皇后起儛、儛既終而不言禮事。當時風俗、於宴會者儛者儛終則自對座長曰「奉娘子也。」時天皇謂皇后曰「何失常禮也。」皇后惶之、復起儛、儛竟言「奉娘子。」天皇卽問皇后曰「所奉娘子者誰也、欲知姓字。」皇后不獲已而奏言「妾弟、名弟姬焉。」弟姬、容姿絶妙無比、其艶色徹衣而晃之、是以、時人號曰衣通郎姬也。天皇之志存于衣通郎姬、故强皇后而令進、皇后知之、不輙言禮事。爰天皇歡喜、則明日遣使者喚弟姬。

時弟姬、隨母以在於近江坂田、弟姬畏皇后之情而不參向。又重七喚、猶固辭以不至、於是天皇不悅而復勅一舍人中臣烏賦津使主曰「皇后所進之娘子弟姬、喚而不來。汝自往之、召將弟姬以來、必敦賞矣。」爰烏賦津使主、承命退之、糒褁裀中、到坂田、伏于弟姬庭中言「天皇命以召之。」弟姬對曰「豈非懼天皇之命。唯不欲傷皇后之志耳。妾雖身亡、不參赴。」

時烏賊津使主對言「臣既被天皇命、必召率來矣。若不將來、必罪之。故、返被極刑、寧伏庭而死耳。」仍經七日伏於庭中、與飲食而不湌、密食懷中之糒。於是弟姬以爲、妾因皇后之嫉、既拒天皇命、且亡君之忠臣、是亦妾罪。則從烏賊津使主而來之。到倭春日、食于檪井上、弟姬親賜酒于使主、慰其意。使主、卽日至京、留弟姬於倭直吾子籠之家、復命天皇。天皇大歡之、美烏賊津使主而敦寵焉。

然皇后之色不平、是以、勿近宮中、則別構殿屋於藤原而居也。適産大泊瀬天皇之夕、天皇始幸藤原宮、皇后聞之恨曰「妾初自結髮、陪於後宮、既經多年。甚哉天皇也、今妾産之死生相半。何故、當今夕必幸藤原。」乃自出之燒産殿而將死、天皇聞之大驚曰「朕過也。」因慰喩皇后之意焉。

八年春二月幸于藤原、密察衣通郎姬之消息。是夕、衣通郎姬、戀天皇而獨居、其不知天皇之臨而歌曰、

和餓勢故餓　勾倍枳豫臂奈利　佐瑳餓泥能　區茂能於虛奈比　虛豫比辭流辭毛

天皇聆是歌、則有感情而歌之曰、

佐瑳羅餓多　邇之枳能臂毛弘　等枳舍氣帝　阿麻哆絆泥受邇　多儾比等用能未

明旦、天皇見井傍櫻華而歌之曰、

波那具波辭　佐區羅能梅涅　許等梅涅麼　波椰區波梅涅孺　和我梅豆留古羅

皇后聞之、且大恨也。於是、衣通郎姬奏言「妾、常近王宮而晝夜相續、欲視陛下之威儀。然、皇后則妾之姉也、因妾以恆恨陛下、亦爲妾苦。是以、冀離王居而欲遠居、若皇后嫉意少息歟。」天皇則更興造宮室於河內茅渟而衣通郎姬令居、因此、以屢遊獵于日根野。

九年春二月幸茅渟宮、秋八月幸茅渟、冬十月幸茅渟。十年春正月幸茅渟、於是皇后奏言「妾、如毫毛、非嫉弟姬。然、恐陛下屢幸於茅渟、是百姓之苦歟。仰願宜除車駕之數也。」是後、希有之幸焉。

十一年春三月癸卯朔丙午、幸[二]於茅渟宮[一]。衣通郎姬歌之曰、

等虛辭陪邇　枳彌母阿閉椰毛　異舍儺等利　宇彌能波摩毛能　余留等枳等枳弘

時天皇謂衣通郎姬曰「是歌不可聆他人、皇后聞必大恨。」故時人、號濱藻謂奈能利曾毛也。先是、衣通郎姬居于藤原宮、時天皇詔大伴室屋連曰「朕頃得美麗孃子、是皇后母弟也、朕心異愛之。冀其名欲傳于後葉、奈何。」室屋連、依勅而奏可、則科諸國造等、爲衣通郎姬定藤原部。

十四年秋九月癸丑朔甲子、天皇獵[二]于淡路嶋[一]。時、麋鹿・猨・猪、莫(あり)々(の)紛(まが)々(ひ)、盈(み)[二]于山谷[一]。焱起蠅散、然終(ひね)日(もす)、以不[レ]獲[二]一獸[一]。於是、獵止以更卜矣、嶋神祟之曰「不[レ]得[レ]獸者、是我之心也。赤石海底、有[二]眞珠[一]。其珠祠[二]於我[一]、則悉(ふつく)當得[レ]獸。」爰(ここ)更集[二]處々之白水郎[一]、以令[レ]探[二]赤石海底[一]。海深不[レ]能[レ]至[レ]底。唯有[二]一海人[一]。曰[二]男狹磯[一]。是阿波國長邑之海人也。勝[二]於諸白水郎[一]也。是腰繋[レ]繩入[二]海底[一]。差(やや)須(しば)臾(らく)之出曰、「於[二]海底[一]有[二]大蝮[一]。其處光也。」諸人皆曰「嶋神所請之珠、殆有[二]是蝮腹[一]乎。」亦入而探之。

爰男狹磯、抱[二]大蝮[一]而泛出之。乃息絶、以死[二]浪上[一]。既而、下[レ]繩測[二]海深[一]、六十尋。則割[レ]蝮。實眞珠有[二]腹中[一]。其大如[二]桃子[一]。乃祠[二]嶋神[一]而獵之。多獲[レ]獸也。唯、悲[二]男狹磯入[レ]海死[一]之、則作[レ]墓厚葬、其墓猶今存之。
廿三年春三月甲午朔庚子、立[二]木梨輕皇子[一]爲[二]太子[一]。容姿佳麗、見者自感、同母妹輕大娘皇女亦艶妙也。太子恆念合大娘皇女、畏有罪而默之、然感情既盛、殆將至死。爰以爲、徒空死者、雖有罪、何得忍乎。遂竊通、乃悒懷少息、因以歌之曰、

阿資臂紀能　椰摩娜烏菟勾利　椰摩娜箇彌　斯哆媚烏和之勢　志哆那企貳　和餓儺勾菟摩　箇哆儺企貳　和餓儺勾菟摩　去鐏去曾　椰主區泮娜布例

廿四年夏六月、御膳羹汁、凝以作氷。天皇異之、卜其所由、卜者曰「有內亂、蓋親々相姧乎。」時有人曰「木梨輕太子、姧同母妹輕大娘皇女。」因以、推問焉、辭既實也。太子是爲儲君、不得加刑、則移大娘皇女於伊豫。于時太子歌之曰、

於裒企彌烏　志摩珥波夫利　布儺阿摩利　異餓幣利去牟鋤　和餓哆々瀰由梅　去等烏許曾　哆多瀰等異泮梅　和餓菟摩烏由梅

又歌之曰、

阿摩儾霧　箇留惋等賣　異哆儺介縻　臂等資利奴陪瀰　幡舍能夜摩能　波刀能　資哆儺企邇奈勾

卌二年春正月乙亥朔戊子、天皇崩、時年若干。於是新羅王聞[二]天皇既崩[一]、而驚愁之、貢[二]上調船八十艘、及種々樂人八十[一]。是泊[二]對馬[一]而大哭。到[二]筑紫[一]亦大哭。泊[二]于難波津[一]、則皆素服之。悉(ふつく)捧[二]御調[一]、且張[二]種々樂器[一]、自[二]難波[一]至[二]于京[一]、或哭泣、或儛歌。遂參[二]會於殯宮[一]也。

冬十一月、新羅弔使等、喪禮既闋而還之。爰新羅人、恆愛京城傍耳成山・畝傍山、則到琴引坂、顧之曰「宇泥咩巴椰、彌々巴椰。」是未習風俗之言語、故訛畝傍山謂宇泥咩、訛耳成山謂瀰々耳。時、倭飼部、從新羅人聞是辭而疑之以爲、新羅人通采女耳、乃返之啓于大泊瀬皇子。皇子則悉禁固新羅使者而推問、時新羅使者啓之曰「無犯采女。唯愛京傍之兩山而言耳。」則知虛言、皆原之。於是新羅人大恨、更減貢上之物色及船數。

冬十月庚午朔己卯、葬[二]天皇於河內長野原陵[一]。

穴穗天皇 安康天皇

穴穗天皇、雄朝津間稚子宿禰天皇第二子也。【一云、第三子也。】母曰[二]忍坂大中姬命[一]。稚渟毛二岐皇子之女也。卌二年春正月、天皇崩、冬十月葬禮畢之。

是時、太子行暴虐、淫于婦女。國人謗之、群臣不從、悉隸穴穗皇子。爰太子、欲襲穴穗皇子而密設兵。穴穗皇子、復興兵將戰、故穴穗括箭・輕括箭、始起于此時也。時太子、知群臣不從百姓乖違、乃出之、匿物部大前宿禰之家。穴穗皇子聞則圍之、大前宿禰出門而迎之、穴穗皇子歌之曰、

於朋摩弊　烏摩弊輸區泥餓　訶那杜加礙　訶區多智豫羅泥　阿梅多知夜梅牟

大前宿禰答歌之曰、

瀰椰比等能　阿由臂能古輸孺　於智珥岐等　瀰椰比等々豫牟　佐杜弭等茂由梅

乃啓皇子曰「願勿害太子、臣將議。」由是、太子自死于大前宿禰之家。一云、流伊豫國。

十二月己巳朔壬午、穴穗皇子卽天皇位、尊[二]皇后[一]曰[二]皇太后[一]。則遷[二]都于石上[一]。是謂[二]穴穗宮[一]。

當是時、大泊瀬皇子、欲聘瑞齒別天皇之女等女名不見諸記、於是皇女等皆對曰「君王恆暴强也、儵忽忿起、則朝見者夕被殺、夕見者朝被殺。今妾等顏色不秀、加以、情性拙之。若威儀言語、如毫毛不似王意、豈爲親乎。是以、不能奉命。」遂遁以不聽矣。

元年春二月戊辰朔、天皇、爲大泊瀬皇子欲聘大草香皇子妹幡梭皇女、則遣坂本臣祖根使主、請於大草香皇子曰「願得幡梭皇女、以欲配大泊瀬皇子。」爰大草香皇子對言「僕頃患重病、不得愈、譬如物積船以待潮者。然死之命也、何足惜乎。但以妹幡梭皇女之孤、而不能易死耳。今陛下、不嫌其醜、將滿荇菜之數、是甚之大恩也、何辭命辱。故欲呈丹心、捧私寶名押木珠縵、一云、立縵。又云、磐木縵。附所使臣根使主而敢奉獻、願物雖輕賤納爲信契。」

於是、根使主、見押木珠縵、感其麗美、以爲盜爲己寶、則詐之奏天皇曰「大草香皇子者不奉命、乃謂臣曰『其雖同族、豈以吾妹、得爲妻耶。』」既而、留縵入己而不獻。於是、天皇信根使主之讒言、則大怒之、起兵、圍大草香皇子之家而殺之。

是時、難波吉師日香蛟、父子並仕于大草香皇子、共傷其君无罪而死之、則父抱王頸、二子各執王足而唱曰「吾君、无罪以死之、悲乎。我父子三人生事之、死不殉是不臣矣。」卽自刎之、死於皇尸側、軍衆悉流涕。爰取大草香皇子之妻中蒂姬納于宮中因爲妃、復遂喚幡梭皇女配大泊瀬皇子。是年也、太歲甲午。

二年春正月癸巳朔己酉、立中蒂姬命爲皇后、甚寵也。初中蒂姬命生眉輪王於大草香皇子、乃依母以得免罪、常養宮中。

三年秋八月甲申朔壬辰、天皇、爲眉輪王見弑。辭具在大泊瀬天皇紀。三年後、乃葬菅原伏見陵。
